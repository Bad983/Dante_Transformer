,Purgatorio,Parafrasi
0,Per correr miglior acque alza le vele,alza le vele per percorrere acque più tranquille
1,"omai la navicella del mio ingegno,","ormai la piccola nave del mio ingegno ,"
2,che lascia dietro a sé mar sì crudele;,"che lascia alle proprie spalle un mare così crudele,"
3,e canterò di quel secondo regno,"e tratterò in versi  del secondo regno , "
4,dove l’umano spirito si purga,dove l’anima umana si purifica  
5,e di salire al ciel diventa degno.,e diventa degna di salire in Paradiso . 
6,"Ma qui la morta poesì resurga,","Ma qui la poesia, che cantava il regno dei morti , risorga, "
7,"o sante Muse, poi che vostro sono;","o sante Muse, poiché sono vostro, "
8,"e qui Calïopè alquanto surga,",e Calliope alzi un po’ il tono della poesia  
9,seguitando il mio canto con quel suono,accompagnando  il mio canto con quell’armonia  
10,di cui le Piche misere sentiro,da cui le Piche disgraziate  ricevettero 
11,"lo colpo tal, che disperar perdono.",un colpo tale che disperarono di trovare perdono. 
12,"Dolce color d’orïental zaffiro,","Un gradito  colore azzurro simile a uno zaffiro orientale, "
13,che s’accoglieva nel sereno aspetto,che si concentrava diffondendosi  nell’aspetto sereno 
14,"del mezzo, puro infino al primo giro,","dell’aria , tersa fino all’orizzonte , "
15,"a li occhi miei ricominciò diletto,","ricominciò a dare ai miei occhi la gioia, "
16,tosto ch’io usci’ fuor de l’aura morta,"non appena io uscii dalle tenebre  infernali , "
17,che m’avea contristati li occhi e ’l petto.,che mi avevano rattristato  gli occhi e il petto.
18,Lo bel pianeto che d’amar conforta,Il bel pianeta  che invita  ad amare
19,"faceva tutto rider l’orïente,","faceva risplendere  tutta la parte orientale del cielo, "
20,velando i Pesci ch’erano in sua scorta.,"offuscando la costellazione dei Pesci, che era in congiunzione  con esso. "
21,"I’ mi volsi a man destra, e puosi mente","Io mi girai dalla parte destra, e guardai con attenzione "
22,"a l’altro polo, e vidi quattro stelle","l’altro polo , e vidi quattro stelle "
23,non viste mai fuor ch’a la prima gente.,che non furono mai viste da nessuno fuorché dai primi uomini . 
24,Goder pareva ’l ciel di lor fiammelle:,Il cielo sembrava godere delle loro fiamme: 
25,"oh settentrïonal vedovo sito,","oh, terre settentrionali impoverite , "
26,poi che privato se’ di mirar quelle!,poiché non vi è concesso di vederle!  
27,"Com’ io da loro sguardo fui partito,","Appena io mi distolsi  dal guardarle, "
28,"un poco me volgendo a l ’altro polo,","rivolgendomi un poco verso l’altro polo, "
29,"là onde ’l Carro già era sparito,","dalla parte in cui la costellazione dell’Orsa maggiore  era già tramontata, "
30,"vidi presso di me un veglio solo,","vidi accanto a me un vecchio  solitario,"
31,"degno di tanta reverenza in vista,","dall’aspetto  degno di tanta venerazione ,"
32,che più non dee a padre alcun figliuolo.,che nessun figliuolo ne deve una maggiore al padre. 
33,Lunga la barba e di pel bianco mista,"Aveva la barba lunga e brizzolata , "
34,"portava, a’ suoi capelli simigliante,","come  i capelli, che gli scendevano"
35,de’ quai cadeva al petto doppia lista.,sul petto in due bande . 
36,Li raggi de le quattro luci sante,I raggi delle quattro sante stelle  adornavano  
37,"fregiavan sì la sua faccia di lume,","talmente il suo viso di luce, "
38,ch’i’ ’l vedea come ’l sol fosse davante.,che io lo vedevo come se il sole fosse davanti a lui. 
39,«Chi siete voi che contro al cieco fiume,«Chi siete voi che risalendo a ritroso 
40,"fuggita avete la pregione etterna?»,","il fiume sotterraneo siete fuggiti dall’eterno carcere ?»,"
41,"diss’ el, movendo quelle oneste piume.",disse facendo ondeggiare la veneranda barba .
42,"«Chi v’ha guidati, o che vi fu lucerna,","«Chi vi ha guidati, o che cosa vi fece luce , "
43,uscendo fuor de la profonda notte,per uscire fuori dalla tenebra  profonda 
44,che sempre nera fa la valle inferna?,che rende sempre buia la voragine dell’Inferno? 
45,Son le leggi d’abisso così rotte?,Le leggi infernali sono quindi da voi violate ? 
46,"o è mutato in ciel novo consiglio,","oppure in cielo è stata fatta una nuova legge ,"
47,"che, dannati, venite a le mie grotte?».",che permette a voi dannati di venire alle rocce  che custodisco ?».
48,"Lo duca mio allor mi diè di piglio,",A questo punto la mia guida mi afferrò  
49,e con parole e con mani e con cenni,e con parole e con le mani e con cenni 
50,reverenti mi fé le gambe e ’l ciglio.,mi fece inginocchiare e chinare gli occhi in segno di reverenza . 
51,Poscia rispuose lui: «Da me non venni:,Dopo  rispose a lui: «Non sono venuto di mia iniziativa : 
52,"donna scese del ciel, per li cui prieghi",una donna scese dal cielo e per le sue preghiere  
53,de la mia compagnia costui sovvenni.,aiutai  costui con la mia compagnia. 
54,Ma da ch’è tuo voler che più si spieghi,Ma poiché  è tuo desiderio che si dichiari meglio  
55,"di nostra condizion com’ ell’ è vera,","quale sia veramente  la nostra condizione, "
56,esser non puote il mio che a te si nieghi.,non può essere che il mio volere  si neghi a te. 
57,Questi non vide mai l’ultima sera;,Questi non vide mai la sera che precede la morte ; 
58,"ma per la sua follia le fu sì presso,","però a causa del suo traviamento  le fu così vicino ,"
59,che molto poco tempo a volger era.,che sarebbe bastato poco perché la raggiungesse. 
60,"Sì com’ io dissi, fui mandato ad esso","Così, come ho detto, sono stato mandato in suo soccorso "
61,per lui campare; e non lì era altra via,per salvarlo ; e non vi era nessun’altra strada 
62,che questa per la quale i’ mi son messo.,da seguire se non questa che ho intrapreso.
63,Mostrata ho lui tutta la gente ria;,Ho fatto vedere a lui tutti i dannati dell’Inferno ; 
64,e ora intendo mostrar quelli spirti,e adesso ho intenzione di fargli vedere quelle anime 
65,che purgan sé sotto la tua balìa.,che si purgano sotto la tua custodia . 
66,"Com’ io l’ho tratto, saria lungo a dirti;","Come io abbia fatto a guidarlo  fin qui, sarebbe  troppo lungo da raccontare; "
67,de l’alto scende virtù che m’aiuta,dal cielo scende una virtù che mi aiuta 
68,conducerlo a vederti e a udirti.,a condurlo alla tua presenza e ad ascoltarti.
69,Or ti piaccia gradir la sua venuta:,Ora ti prego di approvare  il suo arrivo: 
70,"libertà va cercando, ch’è sì cara,","egli è alla ricerca della libertà, che è così preziosa, "
71,come sa chi per lei vita rifiuta.,come sa bene chi per lei rinuncia alla vita.
72,"Tu ’l sai, ché non ti fu per lei amara","Tu lo sai bene, perché la morte non ti fu amara "
73,"in Utica la morte, ove lasciasti","in Utica, dove lasciasti il corpo  che nel giorno"
74,la vesta ch’al gran dì sarà sì chiara.,del Giudizio universale  sarà così luminoso . 
75,"Non son li editti etterni per noi guasti,","Le leggi  eterne non sono violate  a causa nostra , "
76,ché questi vive e Minòs me non lega;,perché questi è vivo e io non sono legato dalla giurisdizione  di Minosse; 
77,ma son del cerchio ove son li occhi casti,ma sono del cerchio  in cui si trovano gli occhi casti 
78,"di Marzia tua, che ’n vista ancor ti priega,","della tua Marzia, che nell’aspetto  ti prega ancora, "
79,"o santo petto, che per tua la tegni:","o anima  santa, che la consideri  tua moglie: "
80,per lo suo amore adunque a noi ti piega.,"per il suo amore, dunque, accogli la nostra preghiera . "
81,Lasciane andar per li tuoi sette regni;,Lasciaci andare per le sette cornici da te custodite ;
82,"grazie riporterò di te a lei,","io riferirò a lei della tua gentilezza, "
83,se d’esser mentovato là giù degni».,se ti degni di essere ricordato  laggiù nell’Inferno».
84,«Marzïa piacque tanto a li occhi miei,«Marzia fu così gradita ai miei occhi fino a quando 
85,"mentre ch’i’ fu’ di là», diss’ elli allora,","io fui sulla terra», egli disse allora, «che le concessi  "
86,"«che quante grazie volse da me, fei.",tutte le cose gradite  che ella volle  da me. 
87,"Or che di là dal mal fiume dimora,","Ora che dimora al di là del fiume infernale , "
88,"più muover non mi può, per quella legge","non può più commuovermi , per quella legge "
89,che fatta fu quando me n’usci’ fora.,che fu fatta quando uscii fuori . 
90,"Ma se donna del ciel ti move e regge,","Ma se, come tu dici, una donna del cielo ti permette di andare  e ti guida , "
91,"come tu di’, non c’è mestier lusinghe:",queste lusinghe non sono necessarie :
92,bastisi ben che per lei mi richegge.,è pienamente sufficiente che me lo chieda nel suo nome . 
93,"Va dunque, e fa che tu costui ricinghe","Va’ pure, dunque, bada di cingere costui "
94,"d’un giunco schietto e che li lavi ’l viso,","con un giunco liscio  e di lavargli il viso,"
95,sì ch’ogne sucidume quindi stinghe;,in modo da cancellare  da esso  ogni traccia di sporcizia ; 
96,"ché non si converria, l’occhio sorpriso",perché sarebbe sconveniente  presentarsi con gli occhi offuscati  
97,"d’alcuna nebbia, andar dinanzi al primo","da qualche nebbia davanti al primo angelo , "
98,"ministro, ch’è di quei di paradiso.",che è di quelli che stanno in Paradiso.
99,"Questa isoletta intorno ad imo ad imo,","Questa piccola isola tutt’intorno, nel punto più basso ,"
100,"là giù colà dove la batte l’onda,","laggiù dove si infrange l’onda,"
101,porta di giunchi sovra ’l molle limo:,produce  giunchi sul molle terreno fangoso :
102,null’ altra pianta che facesse fronda,nessun’altra pianta che mettesse rami con foglie  
103,"o indurasse, vi puote aver vita,","o avesse un fusto rigido , vi potrebbe crescere, "
104,però ch’a le percosse non seconda.,perché non si piega ai colpi  delle onde. 
105,Poscia non sia di qua vostra reddita;,Poi non ritornate  per questa strada; 
106,"lo sol vi mosterrà, che surge omai,","il sole, che ora sta sorgendo, vi farà vedere  dove affrontare  "
107,prendere il monte a più lieve salita».,il monte per una più facile ascensione ».
108,Così sparì; e io sù mi levai,Quindi scomparve; e io mi alzai in piedi 
109,"sanza parlare, e tutto mi ritrassi","senza dir nulla, e mi accostai tutto stretto "
110,"al duca mio, e li occhi a lui drizzai.","alla mia guida, e rivolsi i miei occhi a lui. "
111,"El cominciò: «Figliuol, segui i miei passi:","Egli cominciò: «Figliuolo, segui i miei passi: "
112,"volgianci in dietro, ché di qua dichina","volgiamoci  indietro, perché da questa parte la pianura discende "
113,questa pianura a’ suoi termini bassi».,fino al suo punto  più basso».
114,L’alba vinceva l’ora mattutina,L’alba spingeva via vittoriosamente  l’ultima ora della notte  
115,"che fuggia innanzi, sì che di lontano","che fuggiva innanzi a essa, tanto che in lontananza "
116,conobbi il tremolar de la marina.,riconobbi il tremito delle onde del mare . 
117,Noi andavam per lo solingo piano,"Noi andavamo attraverso il solitario  pianoro, "
118,"com’ om che torna a la perduta strada,","come un uomo che ritorna verso la via smarrita e a cui,"
119,che ’nfino ad essa li pare ire in vano.,"finché non la raggiunge, sembra di fare un cammino  inutile. "
120,Quando noi fummo là ’ve la rugiada,Quando noi giungemmo là dove la rugiada resiste  
121,"pugna col sole, per essere in parte","al calore del sole, perché sta in un luogo  in cui, "
122,"dove, ad orezza, poco si dirada,","all’ombra , evapora  lentamente,"
123,ambo le mani in su l’erbetta sparte,il mio maestro pose dolcemente ambedue le mani aperte  
124,soavemente ’l mio maestro pose:,"sull’erba tenera: per cui io, che compresi subito "
125,"ond’ io, che fui accorto di sua arte,","il significato  della sua operazione , "
126,porsi ver’ lui le guance lagrimose;,rivolsi verso di lui le mie guance segnate di lacrime ;
127,ivi mi fece tutto discoverto,lì mi rese interamente visibile  
128,quel color che l’inferno mi nascose.,quel colore che l’Inferno aveva offuscato. 
129,"Venimmo poi in sul lito diserto,","Andammo poi sulla spiaggia  deserta, "
130,che mai non vide navicar sue acque,"che non vide mai essere vivente  navigare le sue acque,"
131,"omo, che di tornar sia poscia esperto.",che sia poi stato in grado  di fare l’esperienza del ritorno. 
132,Quivi mi cinse sì com’ altrui piacque:,In questo luogo  mi cinse  nel modo desiderato dalla volontà divina : 
133,oh maraviglia! ché qual elli scelse,oh meraviglia! perché come egli scelse 
134,"l’umile pianta, cotal si rinacque","l’umile pianta, essa rinacque tale e quale all’istante  "
135,subitamente là onde l’avelse.,nel luogo dove l’aveva strappata . 
136,Già era ’l sole a l’orizzonte giunto,Il sole aveva già raggiunto l’orizzonte
137,lo cui meridïan cerchio coverchia,il cui  meridiano sovrasta  
138,Ierusalèm col suo più alto punto;,col suo punto più  alto Gerusalemme; 
139,"e la notte, che opposita a lui cerchia,","e la notte, che gira   opposta al sole,"
140,"uscia di Gange fuor con le Bilance,","spuntava dalle foci   del Gange nella costellazione delle Bilance, "
141,che le caggion di man quando soverchia;,che le  cadono di mano quando supera la durata del giorno  ;
142,"sì che le bianche e le vermiglie guance,","in modo che, là dove io mi trovavo, le  gote, prima bianche, "
143,"là dov’ i’ era, de la bella Aurora","poi vermiglie, della leggiadra  Aurora, "
144,per troppa etate divenivan rance.,"col passare del tempo ,  trascoloravano in dorato . "
145,"Noi eravam lunghesso mare ancora,","Noi eravamo ancora presso  la  riva del mare, "
146,"come gente che pensa a suo cammino,",come coloro che pensano al proprio  viaggio 
147,che va col cuore e col corpo dimora.,e procedono con il desiderio  mentre  stanno fermi con il corpo.  
148,"Ed ecco, qual, sorpreso dal mattino,","Ed ecco, come colto dall’alba, Marte,"
149,per li grossi vapor Marte rosseggia,"abbassandosi sulla superficie  del mare, "
150,"giù nel ponente sovra ’l suol marino,","verso  ponente, si colora di rosso, a causa dei vapori densi  che lo avvolgono,"
151,"cotal m’apparve, s’io ancor lo veggia,","così mi apparve, e possa io   vederla  ancora, "
152,"un lume per lo mar venir sì ratto,",una luce avanzare sul mare  così rapidamente  
153,che ’l muover suo nessun volar pareggia.,che nessun volo può uguagliare  il suo modo di muoversi. 
154,Dal qual com’ io un poco ebbi ritratto,Dopo aver distolto  per un attimo 
155,"l’occhio per domandar lo duca mio,","lo  sguardo da essa  per interrogare  la mia guida, "
156,rividil più lucente e maggior fatto.,la rividi divenuta più luminosa e  più grande.  
157,Poi d’ogne lato ad esso m’appario,Poi da ogni parte di questa luce mi apparve   
158,"un non sapeva che bianco, e di sotto","un’indistinta  forma  bianca, e più in basso "
159,a poco a poco un altro a lui uscìo.,si delineò  a poco a  poco un’altra forma bianca.  
160,"Lo mio maestro ancor non facea motto,","Il mio maestro tacque   ancora, "
161,mentre che i primi bianchi apparver ali;,finché  le prime forme bianche  non si rivelarono come ali;
162,"allor che ben conobbe il galeotto,","appena fu ben certo di  riconoscere il nocchiero ,"
163,"gridò: «Fa, fa che le ginocchia cali.","gridò: «Presto,  piega le ginocchia . "
164,Ecco l’angel di Dio: piega le mani;,Ecco l’angelo  di Dio: congiungi  le mani; 
165,omai vedrai di sì fatti officiali.,da ora in poi vedrai  solo ministri  come questo. 
166,"Vedi che sdegna li argomenti umani,","Vedi che non adopera  mezzi  umani,"
167,"sì che remo non vuol, né altro velo",tanto che non necessita  né  di remi né di vele 
168,"che l’ali sue, tra liti sì lontani.","che non siano le sue ali, per  muoversi da luoghi così lontani.  "
169,"Vedi come l’ha dritte verso ’l cielo,","Vedi come le tiene rivolte  al cielo, "
170,"trattando l’aere con l’etterne penne,","fendendo  l’aria con le piume incorruttibili  , "
171,che non si mutan come mortal pelo».,che non si trasformano come il pelo dei  mortali».
172,"Poi, come più e più verso noi venne","Poi, a mano a mano che  la creatura  alata  "
173,"l’uccel divino, più chiaro appariva:","si avvicinava a noi, appariva  sempre più luminosa: "
174,"per che l’occhio da presso nol sostenne,","perciò gli occhi non riuscivano  a fissarla  da vicino, "
175,ma chinail giuso; e quei sen venne a riva,tanto che li chinai  verso il basso; intanto essa raggiunse la riva 
176,"con un vasello snelletto e leggero,","con una  barchetta leggera , "
177,tanto che l’acqua nulla ne ’nghiottiva.,che non si immergeva  nell’acqua neppure in parte. 
178,"Da poppa stava il celestial nocchiero,","Il nocchiero celestiale stava a poppa, "
179,tal che faria beato pur descripto;,in  tale atteggiamento che la sola descrizione  darebbe  beatitudine; 
180,e più di cento spirti entro sediero.,e molte anime  sedevano dentro.  
181,‘In exitu Isräel de Aegypto’,«In exitu Isräel de Aegypto»  
182,cantavan tutti insieme ad una voce,"cantavano tutti in coro, "
183,con quanto di quel salmo è poscia scripto.,proseguendo il salmo con quanto è scritto dopo.  
184,Poi fece il segno lor di santa croce;,Poi li benedisse col segno della santa croce;  
185,ond’ ei si gittar tutti in su la piaggia:,allora essi si precipitarono tutti sulla spiaggia;
186,"ed el sen gì, come venne, veloce.","ed egli  se ne andò , velocemente come era venuto."
187,"La turba che rimase lì, selvaggia",La moltitudine rimasta lì sembrava inesperta   
188,"parea del loco, rimirando intorno","del luogo, si guardava intorno, "
189,come colui che nove cose assaggia.,come  colui che sperimenta per la prima volta cose sconosciute .
190,Da tutte parti saettava il giorno,"Il sole lampeggiava  la luce diurna  in tutte le parti del cielo, "
191,"lo sol, ch’avea con le saette conte",dopo avere con le sue  saette infallibili 
192,"di mezzo ’l ciel cacciato Capricorno,","cacciato il Capricorno  dal  punto più alto  del cielo, "
193,quando la nova gente alzò la fronte,allorché la gente  appena arrivata  alzò lo sguardo 
194,"ver’ noi, dicendo a noi: «Se voi sapete,","verso di noi, dicendoci: «Se la conoscete,"
195,mostratene la via di gire al monte».,indicateci la via per  raggiungere  il monte».
196,E Virgilio rispuose: «Voi credete,E Virgilio rispose: «Voi forse pensate 
197,forse che siamo esperti d’esto loco;,che  siamo pratici  di questo luogo;
198,ma noi siam peregrin come voi siete.,ma noi  siamo forestieri  come voi.
199,"Dianzi venimmo, innanzi a voi un poco,","Giungemmo  poco fa, appena prima di voi,"
200,"per altra via, che fu sì aspra e forte,","attraverso una strada  diversa, che fu talmente penosa e opprimente,"
201,che lo salire omai ne parrà gioco».,che  adesso la salita ci sembrerà un gioco».
202,"L’anime, che si fuor di me accorte,","Le anime, che si erano accorte, "
203,"per lo spirare, ch’i’ era ancor vivo,","dal mio  respirare, che ero ancora vivo,"
204,maravigliando diventaro smorte.,impallidirono per la  meraviglia . 
205,E come a messagger che porta ulivo,E come la gente accorre  intorno  a un messaggero 
206,"tragge la gente per udir novelle,","che reca un ramoscello d’ulivo,  per sentire notizie  "
207,"e di calcar nessun si mostra schivo,","e nessuno si sottrae  alla calca, "
208,così al viso mio s’affisar quelle,così tutte quelle anime destinate alla salvezza 
209,"anime fortunate tutte quante,","puntarono su di me  i loro sguardi ,"
210,quasi oblïando d’ire a farsi belle.,quasi scordando   di andare a purificarsi .  
211,Io vidi una di lor trarresi avante,Io vidi una di loro farsi avanti   
212,"per abbracciarmi con sì grande affetto,","per abbracciarmi, con tanto affetto "
213,che mosse me a far lo somigliante.,che mi spinse a  ricambiare . 
214,"Ohi ombre vane, fuor che ne l’aspetto!","Ohi ombre inconsistenti, fuorché nell’aspetto!"
215,"tre volte dietro a lei le mani avvinsi,","Tre volte la strinsi  con le mani in  un abbraccio,"
216,e tante mi tornai con esse al petto.,e altrettante  volte esse mi tornarono al petto.  
217,"Di maraviglia, credo, mi dipinsi;","Credo di aver mostrato il mio stupore , "
218,"per che l’ombra sorrise e si ritrasse,","poiché l’ombra sorrise e  si tirò indietro,"
219,"e io, seguendo lei, oltre mi pinsi.","e io, seguendola, avanzai ."
220,Soavemente disse ch’io posasse;,Con voce soave mi chiese di fermarmi ;
221,"allor conobbi chi era, e pregai",in quel momento lo riconobbi e pregai
222,"che, per parlarmi, un poco s’arrestasse.",che si fermasse un poco per parlarmi.  
223,Rispuosemi: «Così com’ io t’amai,Egli mi rispose: «Così come io ti amai 
224,"nel mortal corpo, così t’amo sciolta:","quando avevo il corpo mortale, così ti amo ora che ne  sono slegato : "
225,però m’arresto; ma tu perché vai?».,perciò  mi fermo; ma tu perché fai questo cammino?».  
226,"«Casella mio, per tornar altra volta","«Casella mio, io faccio  questo viaggio  "
227,"là dov’ io son, fo io questo vïaggio»,","per poter tornare ancora in questo luogo»,"
228,diss’ io; «ma a te com’ è tanta ora tolta?».,"dissi io,  «ma come mai a te è stato tolto tanto tempo ?»."
229,"Ed elli a me: «Nessun m’è fatto oltraggio,","Ed egli a me: «Nessun torto  mi è  stato fatto, "
230,"se quei che leva quando e cui li piace,","se colui che preleva  quando e chi   egli preferisce , "
231,più volte m’ha negato esto passaggio;,ha rifiutato diverse volte di  trasportarmi qui ;
232,ché di giusto voler lo suo si face:,perché la sua volontà procede  dalla giustizia : 
233,veramente da tre mesi elli ha tolto,tuttavia  da tre mesi egli ha preso  
234,"chi ha voluto intrar, con tutta pace.","tutti coloro che hanno chiesto di imbarcarsi, senza alcuna difficoltà .  "
235,"Ond’ io, ch’era ora a la marina vòlto","Per cui io, che ero allora giunto  sulla  spiaggia  "
236,"dove l’acqua di Tevero s’insala,","nel punto in cui l’acqua del Tevere  sfocia in mare , "
237,benignamente fu’ da lui ricolto.,fui accolto  da lui  con benevolenza. 
238,"A quella foce ha elli or dritta l’ala,","Ora egli  ha diretto le sue ali in direzione di quella foce, "
239,però che sempre quivi si ricoglie,poiché  lì si continuano  a raccogliere  
240,qual verso Acheronte non si cala».,coloro che non devono  scendere  verso l’Acheronte». 
241,E io: «Se nuova legge non ti toglie,E io: «Se la nuova legge non ti impedisce  di ricordare  
242,memoria o uso a l’amoroso canto,"o di eseguire   il canto d’amore, "
243,"che mi solea quetar tutte mie doglie,","che era solito dar quiete  a  tutti i miei affanni, "
244,di ciò ti piaccia consolare alquanto,ti piaccia con questo consolare  un poco
245,"l’anima mia, che, con la sua persona","il mio spirito, che, giungendo qui "
246,"venendo qui, è affannata tanto!».","con il  peso del corpo , è tanto affaticato!».  "
247,‘Amor che ne la mente mi ragiona’,‘Amor che ne la mente mi ragiona’ 
248,"cominciò elli allor sì dolcemente,","egli  allora cominciò così dolcemente,"
249,che la dolcezza ancor dentro mi suona.,che la dolcezza  mi risuona ancora nel cuore .  
250,Lo mio maestro e io e quella gente,Il mio maestro e io e quelle anime 
251,"ch’eran con lui parevan sì contenti,","che  erano con lui apparivamo così rasserenati,"
252,come a nessun toccasse altro la mente.,come  se a nessuno altri pensieri  sfiorassero la mente.  
253,Noi eravam tutti fissi e attenti,Noi eravamo tutti concentrati  e attenti 
254,a le sue note; ed ecco il veglio onesto,al suo canto; quando il venerabile  vecchio  giunse
255,"gridando: «Che è ciò, spiriti lenti?","gridando: «Che cosa significa  questo, spiriti pigri ? "
256,"qual negligenza, quale stare è questo?","Quale negligenza, quale  indugio  è questo?"
257,Correte al monte a spogliarvi lo scoglio,Correte verso il monte per  liberarvi  dalla scorza  
258,ch’esser non lascia a voi Dio manifesto».,che non  vi permette di vedere  Dio». 
259,"Come quando, cogliendo biado o loglio,","Come i colombi radunati per il pasto  , "
260,"li colombi adunati a la pastura,","mentre beccano  semi di  biada o di zizzania ,"
261,"queti, sanza mostrar l’usato orgoglio,","quieti, senza mostrare  la consueta  baldanza ,"
262,"se cosa appare ond’ elli abbian paura,",lasciano  improvvisamente  il cibo  
263,"subitamente lasciano star l’esca,","se si  manifesta qualcosa che li spaventa,"
264,perch’ assaliti son da maggior cura;,perché sono  assaliti da una preoccupazione  maggiore; 
265,così vid’ io quella masnada fresca,"così io vidi quella compagnia di anime   giunta da poco ,"
266,"lasciar lo canto, e fuggir ver’ la costa,","abbandonare il canto, e  fuggire verso la salita, "
267,"com’ om che va, né sa dove rïesca;",come un uomo che fugge  senza sapere dove andrà a finire ; 
268,né la nostra partita fu men tosta.,né la  nostra partenza  fu meno precipitosa .
269,Avvegna che la subitana fuga,Benché  la fuga improvvisa 
270,"dispergesse color per la campagna,","disperdesse  per la pianura le anime ,"
271,"rivolti al monte ove ragion ne fruga,","in direzione  del monte verso il quale la giustizia divina  ci stimola ,"
272,i’ mi ristrinsi a la fida compagna:,io mi accostai  alla fidata compagnia :
273,e come sare’ io sanza lui corso?,e come avrei potuto correre  senza di lui?
274,chi m’avria tratto su per la montagna?,chi mi avrebbe condotto  su per la montagna?
275,El mi parea da sé stesso rimorso:,Egli mi pareva assalito da un personale  rimorso:
276,"o dignitosa coscïenza e netta,","o nobile e pura coscienza,"
277,come t’è picciol fallo amaro morso!,quanto amaro pentimento ti provoca un piccolo errore !
278,"Quando li piedi suoi lasciar la fretta,","Quando i suoi passi rallentarono  la corsa,"
279,"che l’onestade ad ogn’ atto dismaga,","che sminuisce  il decoro  di ogni atto,"
280,"la mente mia, che prima era ristretta,","la mia mente, che prima era concentrata ,"
281,"lo ’ntento rallargò, sì come vaga,","allargò di nuovo la sua attenzione  come desiderosa ,"
282,e diedi ’l viso mio incontr’ al poggio,"e rivolsi il mio sguardo al monte  che,"
283,che ’nverso ’l ciel più alto si dislaga.,"più alto di tutti, emerge dall’acqua  e si innalza verso il cielo."
284,"Lo sol, che dietro fiammeggiava roggio,","Il sole, che fiammeggiava rosso  dietro di noi,"
285,"rotto m’era dinanzi a la figura,","si interrompeva davanti alla mia persona ,"
286,ch’avëa in me de’ suoi raggi l’appoggio.,perché trovava in me ostacolo  ai suoi raggi.
287,Io mi volsi dallato con paura,Io mi girai da un lato  per la paura
288,"d’essere abbandonato, quand’ io vidi","di essere abbandonato, quando vidi"
289,solo dinanzi a me la terra oscura;,l’ombra  solo davanti a me;
290,"e ’l mio conforto: «Perché pur diffidi?»,","e il mio conforto , rivolgendosi a me con tutta la persona,"
291,a dir mi cominciò tutto rivolto;,cominciò a dirmi: «Perché diffidi ancora ?
292,«non credi tu me teco e ch’io ti guidi?,non credi che stia con te  e che continui a guidarti?
293,Vespero è già colà dov’ è sepolto,È già l’ora del vespero là dov’è sepolto
294,lo corpo dentro al quale io facea ombra;,il corpo dentro al quale io facevo ombra:
295,"Napoli l’ha, e da Brandizio è tolto.",si trova a Napoli e vi fu trasportato  da Brindisi.
296,"Ora, se innanzi a me nulla s’aombra,","Adesso, se davanti a me non si forma nessuna ombra ,"
297,non ti maravigliar più che d’i cieli,"non devi stupirti più di quanto non ti stupiscano i cieli,"
298,che l’uno a l’altro raggio non ingombra.,che non ostacolano  il passaggio dei raggi luminosi dall’uno all’altro.
299,"A sofferir tormenti, caldi e geli","Al mio soffrire  tormenti fisici, caldo e gelo,"
300,simili corpi la Virtù dispone,il potere  di Dio predispone i corpi simili
301,"che, come fa, non vuol ch’a noi si sveli.",e non vuole che si sveli a noi come opera.
302,Matto è chi spera che nostra ragione,È folle chi spera che la nostra ragione umana
303,possa trascorrer la infinita via,possa seguire tutta  l’infinita via
304,che tiene una sustanza in tre persone.,"che l’essenza di Dio, una e trina, percorre."
305,"State contenti, umana gente, al quia;","O gente umana, siate paghi  di conoscere il fatto ;"
306,"ché, se potuto aveste veder tutto,","perché se aveste potuto conoscere  tutto,"
307,mestier non era parturir Maria;,non sarebbe stato necessario  che Maria partorisse;
308,e disïar vedeste sanza frutto,"e voi vedeste desiderare  senza risultati  uomini tali,"
309,"tai che sarebbe lor disio quetato,","che avrebbero potuto appagare  il loro desiderio,"
310,ch’etternalmente è dato lor per lutto:,il quale invece è trasformato in eterna  pena  per loro:
311,io dico d’Aristotile e di Plato,"io parlo di Aristotele e di Platone,"
312,"e di molt’ altri»; e qui chinò la fronte,",e di molti altri»; e a questo punto chinò il capo
313,"e più non disse, e rimase turbato.","e tacque , e rimase turbato."
314,Noi divenimmo intanto a piè del monte;,Noi arrivammo  intanto ai piedi della montagna;
315,"quivi trovammo la roccia sì erta,","qui trovammo la costa  così ripida,"
316,che ’ndarno vi sarien le gambe pronte.,che l’avrebbero tentata invano  anche le gambe più desiderose  di salire.
317,"Tra Lerice e Turbìa la più diserta,","Il più solitario , il più impervio  burrone "
318,"la più rotta ruina è una scala,","fra Lerici e Turbia è, a paragone  di quella,"
319,"verso di quella, agevole e aperta.",una scala comoda e ampia .
320,"«Or chi sa da qual man la costa cala»,","«Ora, chissà da che parte la costa si abbassa »,"
321,"disse ’l maestro mio fermando ’l passo,","disse il mio maestro interrompendo il cammino ,"
322,«sì che possa salir chi va sanz’ ala?».,«in modo che vi possa salire anche chi non ha le ali?».
323,E mentre ch’e’ tenendo ’l viso basso,"E mentre egli, tenendo gli occhi fissi al suolo,"
324,"essaminava del cammin la mente,","rifletteva  sul cammino da prendere,"
325,"e io mirava suso intorno al sasso,","e io guardavo in alto , tutto intorno alla parete rocciosa ,"
326,da man sinistra m’apparì una gente,mi apparve dalla parte sinistra una moltitudine 
327,"d’anime, che movieno i piè ver’ noi,","di anime, che camminavano verso di noi,"
328,"e non pareva, sì venïan lente.","ma non sembrava , tanto procedevano lente."
329,"«Leva», diss’ io, «maestro, li occhi tuoi:","Io dissi: «Maestro, solleva il tuo sguardo:"
330,"ecco di qua chi ne darà consiglio,","ecco venire da questa parte chi potrà consigliarci,"
331,se tu da te medesmo aver nol puoi».,se tu non riesci a ricavarlo da te stesso».
332,"Guardò allora, e con libero piglio","Egli allora guardò, e con spigliatezza "
333,"rispuose: «Andiamo in là, ch’ei vegnon piano;","rispose: «Andiamo in quella direzione, poiché essi procedono lentamente;"
334,"e tu ferma la spene, dolce figlio».","e tu, dolce figliuolo, rinsalda  la speranza»."
335,"Ancora era quel popol di lontano,","Quella gente era ancora lontana,"
336,"i’ dico dopo i nostri mille passi,","dopo aver noi fatto circa mille passi,"
337,"quanto un buon gittator trarria con mano,","quanto riuscirebbe a lanciare  con la mano un valente tiratore ,"
338,quando si strinser tutti ai duri massi,quando si accostarono  tutte alla parete rocciosa
339,"de l’alta ripa, e stetter fermi e stretti","dell’alto monte , e si fermarono stringendosi fra loro,"
340,"com’ a guardar, chi va dubbiando, stassi.","come chi, mentre cammina, si arresta  dubbioso  a guardare."
341,"«O ben finiti, o già spiriti eletti»,","Virgilio cominciò: «O spiriti morti in grazia di Dio ,"
342,"Virgilio incominciò, «per quella pace","o già destinati al Paradiso , in nome di quella beatitudine "
343,"ch’i’ credo che per voi tutti s’aspetti,","che io credo sia attesa da tutti,"
344,"ditene dove la montagna giace,","diteci da che parte la montagna è meno ripida ,"
345,sì che possibil sia l’andare in suso;,in modo tale che sia possibile salir;
346,ché perder tempo a chi più sa più spiace».,perché a nessuno più del saggio  dispiace perdere tempo».
347,Come le pecorelle escon del chiuso,Come le pecorelle escono dal recinto 
348,"a una, a due, a tre, e l’altre stanno","a una, a due, a tre per volta, e le altre stanno"
349,timidette atterrando l’occhio e ’l muso;,ferme un po’ timide  con gli occhi e il muso rivolto verso terra ;
350,"e ciò che fa la prima, e l’altre fanno,","e quello che fa la prima, lo fanno anche le altre,"
351,"addossandosi a lei, s’ella s’arresta,","andandole addosso , se essa si ferma,"
352,"semplici e quete, e lo ’mperché non sanno;","semplici e quiete, e non conoscono il motivo  del loro comportamento;"
353,sì vid’ io muovere a venir la testa,così io vidi allora  muovere per avvicinarsi la prima parte 
354,"di quella mandra fortunata allotta,","di quel gregge fortunato,"
355,pudica in faccia e ne l’andare onesta.,modesto  nel volto e dignitoso  nei movimenti.
356,Come color dinanzi vider rotta,"Appena  quelli che stavano davanti videro,"
357,"la luce in terra dal mio destro canto,","dal mio lato  destro, la luce del sole interrotta  sulla terra,"
358,"sì che l’ombra era da me a la grotta,","così che l’ombra si proiettava  da me verso la rupe,"
359,"restaro, e trasser sé in dietro alquanto,","si arrestarono, e indietreggiarono un poco,"
360,"e tutti li altri che venieno appresso,","e tutti gli altri che venivano dietro,"
361,"non sappiendo ’l perché, fenno altrettanto.","pur non conoscendo il motivo, fecero  altrettanto."
362,«Sanza vostra domanda io vi confesso,"«Senza che voi me lo chiediate, io vi dichiaro "
363,che questo è corpo uman che voi vedete;,che questo che voi vedete è un corpo umano;
364,per che ’l lume del sole in terra è fesso.,per questo la luce del sole si interrompe  per terra.
365,"Non vi maravigliate, ma credete","Non meravigliatevi, ma state certi"
366,che non sanza virtù che da ciel vegna,che egli non cerca di superare  questa parete di roccia
367,cerchi di soverchiar questa parete».,senza un potere  che provenga dal cielo».
368,Così ’l maestro; e quella gente degna,Così il maestro; e quella gente degna disse:
369,"«Tornate», disse, «intrate innanzi dunque»,","«Tornate indietro, procedete  dunque davanti a noi»,"
370,coi dossi de le man faccendo insegna.,facendo segno  con il dorso delle mani.
371,E un di loro incominciò: «Chiunque,"E uno di loro cominciò: «Chiunque tu sia,"
372,"tu se’, così andando, volgi ’l viso:","pur continuando a camminare così, volgi lo sguardo:"
373,pon mente se di là mi vedesti unque».,pensa se mi vedesti mai  nel mondo dei vivi».
374,Io mi volsi ver’ lui e guardail fiso:,Io mi rivolsi verso di lui e lo fissai ;
375,"biondo era e bello e di gentile aspetto,","era biondo e bello e di nobile aspetto,"
376,ma l’un de’ cigli un colpo avea diviso.,ma un colpo gli aveva spaccato un sopracciglio.
377,Quand’ io mi fui umilmente disdetto,Quando io cortesemente  dissi
378,"d’averlo visto mai, el disse: «Or vedi»;","di non averlo mai visto, egli disse: «Ora guarda»;"
379,e mostrommi una piaga a sommo ’l petto.,e mi mostrò una ferita nella parte alta del petto.
380,"Poi sorridendo disse: «Io son Manfredi,","Poi sorridendo disse: «Io sono Manfredi,"
381,nepote di Costanza imperadrice;,nipote dell’imperatrice Costanza;
382,"ond’ io ti priego che, quando tu riedi,","per cui io ti prego che, quando tornerai di là ,"
383,"vadi a mia bella figlia, genitrice","tu vada dalla mia bella figlia, madre dei re "
384,"de l’onor di Cicilia e d’Aragona,","di Sicilia  e di Aragona,"
385,"e dichi ’l vero a lei, s’altro si dice.","per dire a lei la verità, se si dice diversamente."
386,Poscia ch’io ebbi rotta la persona,Dopo che il mio corpo fu trafitto 
387,"di due punte mortali, io mi rendei,","da due ferite  mortali, io mi rivolsi ,"
388,"piangendo, a quei che volontier perdona.","pentito , a colui che perdona liberamente ."
389,Orribil furon li peccati miei;,"I miei peccati furono orribili,"
390,"ma la bontà infinita ha sì gran braccia,",ma l’infinita bontà ha delle braccia così ampie
391,che prende ciò che si rivolge a lei.,da accogliere tutti quelli che si rivolgono a lei.
392,"Se ’l pastor di Cosenza, che a la caccia","Se il vescovo  di Cosenza, che fu mandato"
393,"di me fu messo per Clemente allora,","da Clemente IV a perseguitarmi ,"
394,"avesse in Dio ben letta questa faccia,","avesse allora inteso bene questo aspetto  della bontà di Dio,"
395,l’ossa del corpo mio sarieno ancora,le mie spoglie mortali sarebbero  ancora
396,"in co del ponte presso a Benevento,","all’estremità  del ponte, presso Benevento,"
397,sotto la guardia de la grave mora.,sotto la custodia di pesanti pietre .
398,Or le bagna la pioggia e move il vento,"Ora la pioggia le bagna e il vento le scuote ,"
399,"di fuor dal regno, quasi lungo ’l Verde,","fuori dal regno, quasi sulle rive del Verde,"
400,dov’ e’ le trasmutò a lume spento.,dove egli le fece trasferire  con i ceri spenti.
401,"Per lor maladizion sì non si perde,",Per le loro scomuniche  non si perde
402,"che non possa tornar, l’etterno amore,","la grazia eterna di Dio, tanto che non possa tornare,"
403,mentre che la speranza ha fior del verde.,finché  la speranza ha ancora un poco di verde.
404,Vero è che quale in contumacia more,"Vero è che chiunque muore scomunicato ,"
405,"di Santa Chiesa, ancor ch’al fin si penta,","anche se si è pentito in punto di morte,"
406,"star li convien da questa ripa in fore,","deve  stare ai margini di questo monte del Purgatorio,"
407,"per ognun tempo ch’elli è stato, trenta,","trenta volte il tempo in cui è rimasto in questa ostinata ribellione ,"
408,"in sua presunzïon, se tal decreto",a meno che il tempo decretato 
409,più corto per buon prieghi non diventa.,non sia abbreviato dalle preghiere  dei buoni.
410,"Vedi oggimai se tu mi puoi far lieto,","Vedi oramai  se puoi accontentarmi,"
411,revelando a la mia buona Costanza,rivelando alla mia buona Costanza in quale condizione
412,"come m’hai visto, e anco esto divieto;","mi hai visto, e anche questo  divieto;"
413,ché qui per quei di là molto s’avanza».,"perché qui, per mezzo delle preghiere dei vivi , si progredisce  molto»."
414,"Quando per dilettanze o ver per doglie,","Quando per un’impressione piacevole  o dolorosa ,"
415,"che alcuna virtù nostra comprenda,","provata intensamente da una nostra facoltà  dell’anima, "
416,"l’anima bene ad essa si raccoglie,","questa si concentra del tutto in quella facoltà ,"
417,par ch’a nulla potenza più intenda;,appare chiaro che l’anima non presta più attenzione  a nessun’altra funzione ; 
418,e questo è contra quello error che crede,e questo prova la falsità della dottrina secondo cui 
419,ch’un’anima sovr’ altra in noi s’accenda.,in noi si formerebbero sovrapposte più anime. 
420,"E però, quando s’ode cosa o vede","E perciò, quando si vede o si sente una cosa"
421,"che tegna forte a sé l’anima volta,","che trattenga a sé  l’attenzione dell’anima, "
422,vassene ’l tempo e l’uom non se n’avvede;,il tempo passa  e l’uomo non se ne accorge;
423,"ch’altra potenza è quella che l’ascolta,","perché una potenza  è quella che avverte il tempo ,"
424,e altra è quella c’ha l’anima intera:,mentre un’altra è quella  che avvince l’anima intera: 
425,questa è quasi legata e quella è sciolta.,questa è quasi assorbita e quella è inattiva . 
426,"Di ciò ebb’ io esperïenza vera,","Di questo io feci diretta esperienza, "
427,udendo quello spirto e ammirando;,ascoltando quell’animo e meravigliandomi ;
428,ché ben cinquanta gradi salito era,"infatti il sole era salito di ben cinquanta gradi,"
429,"lo sole, e io non m’era accorto, quando","e io non me n’ero accorto, quando giungemmo"
430,venimmo ove quell’ anime ad una,in un punto in cui quegli spiriti ci gridarono
431,gridaro a noi: «Qui è vostro dimando».,tutti insieme : «Questo è il luogo di cui ci avete domandato ». 
432,Maggiore aperta molte volte impruna,Molto più aperto è il buco  che spesso il contadino riempie 
433,con una forcatella di sue spine,con una manciata  di spine di pruno 
434,"l’uom de la villa quando l’uva imbruna,","quando l’uva comincia a maturare ,"
435,che non era la calla onde salìne,che non era il sentiero  attraverso il quale ci inerpicammo  
436,"lo duca mio, e io appresso, soli,","soli la mia guida e io al seguito, "
437,come da noi la schiera si partìne.,appena la schiera di anime se ne fu andata . 
438,"Vassi in Sanleo e discendesi in Noli,","Si può salire a San Leo e scendere a Noli,"
439,montasi su in Bismantova e ’n Cacume,inerpicarsi fino a Bismantova e sul Cacume
440,con esso i piè; ma qui convien ch’om voli;,con i propri piedi ; ma qui occorre che si  voli; 
441,dico con l’ale snelle e con le piume,cioè con le ali agili e con le piume 
442,"del gran disio, di retro a quel condotto","del gran desiderio, seguendo quella guida  "
443,che speranza mi dava e facea lume.,che mi dava speranza e mi illuminava. 
444,"Noi salavam per entro ’l sasso rotto,",Noi salivamo  per una roccia scavata 
445,"e d’ogne lato ne stringea lo stremo,",e da ogni lato ci cingeva la parete  
446,e piedi e man volea il suol di sotto.,e il fondo del sentiero  richiedeva l’uso delle mani e dei piedi. 
447,Poi che noi fummo in su l’orlo suppremo,"Quando fummo sull’orlo superiore dell’alta parete rocciosa , "
448,"de l’alta ripa, a la scoperta piaggia,","in uno scoperto pendio , io dissi: "
449,"«Maestro mio», diss’ io, «che via faremo?».","«Maestro mio, quale via sceglieremo?»."
450,Ed elli a me: «Nessun tuo passo caggia;,Ed egli a me: «Nessun tuo passo devii ; 
451,"pur su al monte dietro a me acquista,","prosegui sempre a salire  dietro a me verso il monte,"
452,fin che n’appaia alcuna scorta saggia».,fino a quando ci apparirà qualche guida  esperta del luogo ».
453,"Lo sommo er’ alto che vincea la vista,","La sommità era così in alto da superare la capacità visiva, "
454,e la costa superba più assai,e il pendio molto più ripido  di una linea  
455,che da mezzo quadrante a centro lista.,che dalla metà di un quadrante vada al centro . 
456,"Io era lasso, quando cominciai:","Io ero stanco , quando presi a dire: "
457,"«O dolce padre, volgiti, e rimira","«O dolce padre, voltati, e guarda come "
458,"com’ io rimango sol, se non restai».","resto indietro , se non ti fermi ». "
459,"«Figliuol mio», disse, «infin quivi ti tira»,","«Figliuolo mio», disse, «trascinati fin qui», "
460,additandomi un balzo poco in sùe,"indicandomi un ripiano poco più in su, "
461,che da quel lato il poggio tutto gira.,che dalla parte dove eravamo cingeva tutto il monte .
462,"Sì mi spronaron le parole sue,","Le sue parole mi spronarono tanto, "
463,"ch’i’ mi sforzai carpando appresso lui,","che io mi sforzai di trascinarmi carponi  dietro di lui,"
464,tanto che ’l cinghio sotto i piè mi fue.,finché il balzo  non fu sotto i miei piedi. 
465,A seder ci ponemmo ivi ambedui,Lì ci sedemmo entrambi con lo sguardo 
466,"vòlti a levante ond’ eravam saliti,","rivolto verso oriente, da dove eravamo saliti, "
467,che suole a riguardar giovare altrui.,e rivolgersi a guardare cose che di solito agli uomini  fa piacere guardare. 
468,Li occhi prima drizzai ai bassi liti;,Dapprima rivolsi lo sguardo in basso verso la spiaggia ; 
469,"poscia li alzai al sole, e ammirava","poi lo alzai verso il sole, e mi accorsi con stupore  "
470,che da sinistra n’eravam feriti.,che i suoi raggi ci colpivano da sinistra. 
471,Ben s’avvide il poeta ch’ïo stava,Virgilio si accorse subito  che io stavo tutto 
472,"stupido tutto al carro de la luce,","stupefatto  a guardare il sole ,"
473,ove tra noi e Aquilone intrava.,nel punto dove avanzava fra noi e il settentrione .
474,Ond’ elli a me: «Se Castore e Poluce,Perciò egli mi disse: «Se Castore e Polluce 
475,fossero in compagnia di quello specchio,"fossero in compagnia del sole , "
476,"che sù e giù del suo lume conduce,","che porta la sua luce alternativamente su e giù, "
477,tu vedresti il Zodïaco rubecchio,tu vedresti la parte rosseggiante dello zodiaco  
478,"ancora a l’Orse più stretto rotare,","ruotare ancora più vicino alle Orse, "
479,se non uscisse fuor del cammin vecchio.,a meno che il sole non deviasse dal suo cammino consueto .
480,"Come ciò sia, se ’l vuoi poter pensare,","Se vuoi poter capire come ciò accada, pensa, "
481,"dentro raccolto, imagina Sïòn","concentrandoti bene , che Gerusalemme  "
482,con questo monte in su la terra stare,e la montagna del Purgatorio stanno sulla sfera terrestre 
483,"sì, ch’amendue hanno un solo orizzòn",in modo tale da avere lo stesso orizzonte e due diversi emisferi;
484,e diversi emisperi; onde la strada,perciò la strada che Fetonte per sua disgrazia  non seppe percorrere 
485,"che mal non seppe carreggiar Fetòn,","con il carro , vedrai come è necessario  "
486,vedrai come a costui convien che vada,"che proceda, rispetto al Purgatorio da un lato e, "
487,"da l’un, quando a colui da l’altro fianco,","rispetto a Gerusalemme, da un altro, "
488,se lo ’ntelletto tuo ben chiaro bada».,se la tua mente pone attenzione con chiarezza » 
489,"«Certo, maestro mio,» diss’ io, «unquanco","«Di certo, maestro mio», dissi, «non ho mai "
490,non vid’ io chiaro sì com’ io discerno,"compreso così chiaramente alcuna cosa,"
491,"là dove mio ingegno parea manco,","davanti alla quale  il mio ingegno pareva insufficiente , "
492,"che ’l mezzo cerchio del moto superno,","come ora comprendo che il cerchio mediano della rotazione celeste , "
493,"che si chiama Equatore in alcun’ arte,","che in astronomia  si chiama Equatore, "
494,"e che sempre riman tra ’l sole e ’l verno,","e che rimane sempre tra il sole e l’inverno , "
495,"per la ragion che di’, quinci si parte","per il motivo che tu dici, si allontana  da questo monte "
496,"verso settentrïon, quanto li Ebrei","verso settentrione, mentre gli Ebrei "
497,vedevan lui verso la calda parte.,lo vedevano allontanarsi verso il sud. 
498,"Ma se a te piace, volontier saprei","Ma, se ti piace, gradirei sapere quanto abbiamo "
499,quanto avemo ad andar; ché ’l poggio sale,ancora da percorrere; poiché il monte  sale 
500,più che salir non posson li occhi miei».,più di quanto possano salire i miei occhi». 
501,"Ed elli a me: «Questa montagna è tale,","Ed egli a me: «Questa montagna è fatta in modo tale, "
502,che sempre al cominciar di sotto è grave;,che si presenta sempre gravosa quando si intraprende la salita dal basso;
503,"e quant’ om più va sù, e men fa male.","e quanto più si  sale, tanto meno è faticosa ."
504,"Però, quand’ ella ti parrà soave","Perciò, quando essa ti sembrerà tanto facile,"
505,"tanto, che sù andar ti fia leggero",che il salire ti sarà agevole come per una nave 
506,"com’ a seconda giù andar per nave,","andare secondando la corrente , "
507,allor sarai al fin d’esto sentiero;,allora sarai giunto alla fine di questo sentiero; 
508,quivi di riposar l’affanno aspetta.,aspetta di essere lì prima di quietare  l’ansia. 
509,"Più non rispondo, e questo so per vero».","Più non ti dico, ma questo so che è vero». "
510,"E com’ elli ebbe sua parola detta,","E appena egli ebbe pronunciato queste parole, "
511,una voce di presso sonò: «Forse,una voce vicina risuonò: «Forse 
512,che di sedere in pria avrai distretta!».,prima avrai bisogno  di sederti!». 
513,"Al suon di lei ciascun di noi si torse,",Al suono di questa voce tutti e due ci volgemmo  
514,"e vedemmo a mancina un gran petrone,",e vedemmo a sinistra un grande masso del quale 
515,del qual né io né ei prima s’accorse.,nessuno di noi si era accorto. 
516,Là ci traemmo; e ivi eran persone,"Là ci trascinammo , e vi trovammo persone "
517,che si stavano a l’ombra dietro al sasso,"che stavano all’ombra dietro alla roccia, "
518,come l’uom per negghienza a star si pone.,atteggiati nella posizione che si assume per negligenza .
519,"E un di lor, che mi sembiava lasso,","E uno di loro, che mi sembrava stanco , "
520,"sedeva e abbracciava le ginocchia,","stava seduto abbracciandosi le ginocchia, "
521,tenendo ’l viso giù tra esse basso.,"e teneva lo sguardo basso, fra di esse. "
522,"«O dolce segnor mio», diss’ io, «adocchia","«O mio dolce signore», io dissi, «osserva  "
523,colui che mostra sé più negligente,bene quell’anima che sembra più indolente 
524,che se pigrizia fosse sua serocchia».,che se avesse per sorella  la stessa pigrizia». 
525,"Allor si volse a noi e puose mente,","Allora si volse verso di noi e fermò la sua attenzione , "
526,"movendo ’l viso pur su per la coscia,","muovendo lo sguardo lungo  la coscia, "
527,"e disse: «Or va tu sù, che se’ valente!».","e disse: «Va’ su tu quindi, che sei valido!»."
528,"Conobbi allor chi era, e quella angoscia","Allora compresi chi era, e quell’ansia "
529,"che m’avacciava un poco ancor la lena,","che mi accelerava  ancora il respiro , "
530,non m’impedì l’andare a lui; e poscia,non mi impedì di andare fino a lui; 
531,"ch’a lui fu’ giunto, alzò la testa a pena,","e dopo che l’ebbi raggiunto, alzò appena il capo"
532,dicendo: «Hai ben veduto come ’l sole,dicendo: «Hai capito bene perché il sole 
533,da l’omero sinistro il carro mena?».,splende  dalla parte sinistra?». 
534,Li atti suoi pigri e le corte parole,La pigrizia dei suoi gesti e le brevi parole
535,mosser le labbra mie un poco a riso;,indussero un po’ le mie labbra al sorriso; 
536,"poi cominciai: «Belacqua, a me non dole","poi cominciai: «Belacqua, ormai non mi preoccupo "
537,di te omai; ma dimmi: perché assiso,più per la tua condizione; ma dimmi: perché sei seduto 
538,"quiritto se’? attendi tu iscorta,","proprio qui ? aspetti una scorta, "
539,o pur lo modo usato t’ha’ ripriso?».,oppure hai ripreso le vecchie abitudini ?».
540,"Ed elli: «O frate, andar in sù che porta?","Ed egli: «O fratello, l’andar su a che serve ? "
541,ché non mi lascerebbe ire a’ martìri,"poiché l’angelo di Dio, che sta a guardia della porta, "
542,l’angel di Dio che siede in su la porta.,non mi permetterebbe di andare  a espiare la pena . 
543,Prima convien che tanto il ciel m’aggiri,"Prima è necessario che io resti fuori per tanti giri del cielo ,"
544,"di fuor da essa, quanto fece in vita,","quanti ne trascorsero in vita, "
545,"per ch’io ’ndugiai al fine i buon sospiri,","perché io rimandai  in punto di morte  i sospiri di pentimento, "
546,se orazïone in prima non m’aita,a meno che  non mi aiuti   
547,che surga sù di cuor che in grazia viva;,la preghiera innalzata a Dio  da un’anima che abbia la vita  della grazia; 
548,"l’altra che val, che ’n ciel non è udita?».","l’altra a che serve, visto che in cielo non è ascoltata?». "
549,"E già il poeta innanzi mi saliva,",E già Virgilio mi precedeva e diceva: 
550,e dicea: «Vienne omai; vedi ch’è tocco,«Vieni ormai: vedi che il sole 
551,meridïan dal sole e a la riva,"è sul meridiano , mentre sulla riva "
552,cuopre la notte già col piè Morrocco».,dell’oceano la notte già si distende fino al Marocco». 
553,"Io era già da quell’ ombre partito,","Io mi ero già allontanato  da quelle ombre, "
554,"e seguitava l’orme del mio duca,","e seguivo i passi  della mia guida, "
555,"quando di retro a me, drizzando ’l dito,","quando alle mie spalle, puntando  il dito, "
556,una gridò: «Ve’ che non par che luca,una gridò: «Vedi  che non sembra che il raggio di sole trapassi  
557,"lo raggio da sinistra a quel di sotto,","dalla parte sinistra quello che sta dietro,"
558,e come vivo par che si conduca!».,e sembra che cammini  come un vivo!».
559,"Li occhi rivolsi al suon di questo motto,",Al suono di queste parole  volsi indietro lo sguardo 
560,e vidile guardar per maraviglia,"e le vidi guardare con stupore solo  me, "
561,"pur me, pur me, e ’l lume ch’era rotto.",solo me e la luce del sole che era interrotta. 
562,"«Perché l’animo tuo tanto s’impiglia»,","«Perché la tua attenzione si lascia distrarre », "
563,"disse ’l maestro, «che l’andare allenti?","disse il maestro, «tanto da rallentare il passo? "
564,che ti fa ciò che quivi si pispiglia?,che t’importa  di quello che qui si bisbiglia ? 
565,"Vien dietro a me, e lascia dir le genti:","Seguimi, e lascia che la gente parli: "
566,"sta come torre ferma, che non crolla","sta come una torre immobile, che non muove  "
567,già mai la cima per soffiar di venti;,mai la cima per quanto soffino i venti; 
568,ché sempre l’omo in cui pensier rampolla,perché l’uomo il cui pensiero nasce  
569,"sovra pensier, da sé dilunga il segno,","continuamente su un altro, allontana  da sé la meta, "
570,perché la foga l’un de l’altro insolla».,poiché l’impeto  di uno indebolisce  l’altro».
571,"Che potea io ridir, se non «Io vegno»?","Che cosa potevo rispondere , se non «Io vengo»? "
572,"Dissilo, alquanto del color consperso","Lo dissi, un po’ soffuso  del colore "
573,che fa l’uom di perdon talvolta degno.,che talvolta rende l’uomo degno di essere perdonato. 
574,E ’ntanto per la costa di traverso,E intanto lungo il balzo perpendicolare  
575,"venivan genti innanzi a noi un poco,","a noi, un po’ più in alto, veniva gente cantando"
576,cantando ‘Miserere’ a verso a verso.,in coro a versi alternati  il «Miserere». 
577,Quando s’accorser ch’i’ non dava loco,Quando si accorsero che io non davo modo  
578,"per lo mio corpo al trapassar d’i raggi,","ai raggi del sole di trapassare il mio corpo, "
579,mutar lor canto in un «oh!» lungo e roco;,trasformarono il loro canto in un «oh!» lungo e fioco;
580,"e due di loro, in forma di messaggi,","e due di loro, in qualità di messaggeri ,"
581,corsero incontr’ a noi e dimandarne:,ci corsero incontro e ci chiesero: 
582,«Di vostra condizion fatene saggi».,«Spiegateci  il vostro stato». 
583,E ’l mio maestro: «Voi potete andarne,E il mio maestro: «Voi potete ritornare e
584,e ritrarre a color che vi mandaro,riferire  a coloro che vi hanno mandati 
585,che ’l corpo di costui è vera carne.,che il corpo di costui è di vera carne. 
586,"Se per veder la sua ombra restaro,","Se si sono fermati  per lo stupore nel vedere la sua ombra, "
587,"com’ io avviso, assai è lor risposto:","come credo di capire, questa risposta è sufficiente:"
588,"fàccianli onore, ed esser può lor caro».","lo accolgano con cortesia, che per loro potrebbe essere vantaggioso ». "
589,Vapori accesi non vid’ io sì tosto,Non vidi mai stelle cadenti  
590,"di prima notte mai fender sereno,","al principio della notte fendere così velocemente  il cielo sereno, "
591,"né, sol calando, nuvole d’agosto,","né lampi  attraversare nubi estive, al calare del sole, "
592,che color non tornasser suso in meno;,che coloro non tornassero su  in minor tempo;
593,"e, giunti là, con li altri a noi dier volta,","e giunti lassù, tornarono  tutti insieme nella nostra direzione,"
594,come schiera che scorre sanza freno.,come una schiera che corre sfrenatamente. 
595,"«Questa gente che preme a noi è molta,","«Queste anime che si accalcano  intorno a noi sono molte, "
596,"e vegnonti a pregar», disse ’l poeta:","e vengono a chiederti favori», disse il poeta,"
597,"«però pur va, e in andando ascolta».","«perciò  avanza, e ascoltale mentre cammini ». "
598,«O anima che vai per esser lieta,«O anima che procedi per raggiungere la beatitudine 
599,"con quelle membra con le quai nascesti»,","con lo stesso corpo con cui nascesti», "
600,"venian gridando, «un poco il passo queta.","venivano gridando, «rallenta  un poco il passo."
601,"Guarda s’alcun di noi unqua vedesti,","Osserva se mai  vedesti qualcuno di noi, "
602,sì che di lui di là novella porti:,in modo che tu possa riportarne notizie  nel mondo: 
603,"deh, perché vai? deh, perché non t’arresti?","deh, perché continui a camminare? deh, perché non ti fermi? "
604,"Noi fummo tutti già per forza morti,","Noi morimmo tutti violentemente ,"
605,e peccatori infino a l’ultima ora;,e fummo peccatori fino all’ultima ora;
606,"quivi lume del ciel ne fece accorti,","in quel momento la grazia  celeste ci rese consapevoli , "
607,"sì che, pentendo e perdonando, fora","tanto che, col pentimento e col perdono, "
608,"di vita uscimmo a Dio pacificati,","uscimmo dalla vita riconciliati con Dio,"
609,che del disio di sé veder n’accora».,il quale ci strugge  col desiderio di vederlo».
610,"E io: «Perché ne’ vostri visi guati,","E io: «Per quanto  io guardi attentamente  nei vostri visi, "
611,non riconosco alcun; ma s’a voi piace,"non riconosco alcuno, ma se desiderate qualcosa "
612,"cosa ch’io possa, spiriti ben nati,","che io possa fare, spiriti ben destinati , "
613,"voi dite, e io farò per quella pace","dite pure, e io l’esaudirò in nome di quella pace"
614,"che, dietro a’ piedi di sì fatta guida,","che mi spinge a cercarla di mondo in mondo, "
615,di mondo in mondo cercar mi si face».,seguendo i passi  di una così autorevole guida».
616,E uno incominciò: «Ciascun si fida,E uno cominciò: «Ognuno di noi si fida 
617,"del beneficio tuo sanza giurarlo,","delle tue promesse  senza che tu lo giuri,"
618,pur che ’l voler nonpossa non ricida.,a meno che la tua intenzione non sia recisa dall’impossibilità . 
619,"Ond’ io, che solo innanzi a li altri parlo,","Per cui io che parlo da solo prima degli altri,"
620,"ti priego, se mai vedi quel paese","ti prego, se mai vedrai quel paese situato "
621,"che siede tra Romagna e quel di Carlo,","fra la Romagna e il regno di Carlo d’Angiò,"
622,che tu mi sie di tuoi prieghi cortese,che tu sia generoso  nel chiedere suffragi per la mia anima  
623,"in Fano, sì che ben per me s’adori","a Fano, in modo che i buoni  preghino  per me,"
624,pur ch’i’ possa purgar le gravi offese.,affinché io possa purgare le gravi colpe.
625,Quindi fu’ io; ma li profondi fóri,"Io fui di là , ma le profonde ferite "
626,"ond’ uscì ’l sangue in sul quale io sedea,","dalle quali sgorgò il sangue in cui aveva sede la mia anima , "
627,"fatti mi fuoro in grembo a li Antenori,","mi furono fatte nel territorio  di Antenore,"
628,là dov’ io più sicuro esser credea:,là dove io credevo di essere più sicuro: 
629,"quel da Esti il fé far, che m’avea in ira","me le provocò  quello d’Este, che mi odiava "
630,assai più là che dritto non volea.,molto più in là dei limiti del giusto . 
631,"Ma s’io fosse fuggito inver’ la Mira,","Ma se fossi fuggito verso Mira,"
632,"quando fu’ sovragiunto ad Orïaco,","quando mi raggiunsero  a Oriago, "
633,ancor sarei di là dove si spira.,sarei ancora là dove si respira. 
634,"Corsi al palude, e le cannucce e ’l braco","Corsi verso la palude, e le canne e il fango  "
635,m’impigliar sì ch’i’ caddi; e lì vid’ io,mi impigliarono tanto che caddi; e lì vidi 
636,de le mie vene farsi in terra laco».,il mio sangue fare in terra un lago». 
637,"Poi disse un altro: «Deh, se quel disio","Poi disse un altro: «Deh, che possa realizzarsi "
638,"si compia che ti tragge a l’alto monte,","quel desiderio che ti conduce  verso l’alto monte,"
639,con buona pïetate aiuta il mio!,e tu aiuta il mio con la pietosa preghiera !
640,"Io fui di Montefeltro, io son Bonconte;","Io fui da Montefeltro, io son Buonconte: "
641,Giovanna o altri non ha di me cura;,Giovanna o altri non si curano della mia salvezza;
642,per ch’io vo tra costor con bassa fronte».,perciò io cammino  fra queste anime a capo chino».
643,E io a lui: «Qual forza o qual ventura,E io a lui: «Quale violenza o quale caso  
644,"ti travïò sì fuor di Campaldino,","ti trascinò  così lontano  da Campaldino,"
645,che non si seppe mai tua sepultura?».,che non si seppe mai dove eri stato sepolto ?». 
646,"«Oh!», rispuos’ elli, «a piè del Casentino","«Oh!» rispose egli, «nella parte sud  del Casentino"
647,"traversa un’acqua c’ha nome l’Archiano,","scorre perpendicolare  un fiume che si chiama Archiano, "
648,che sovra l’Ermo nasce in Apennino.,che nasce sugli Appennini sopra l’Eremo. 
649,"Là ’ve ’l vocabol suo diventa vano,","Là dove il suo nome cambia ,"
650,"arriva’ io forato ne la gola,","io arrivai con una ferita  nella gola, "
651,fuggendo a piede e sanguinando il piano.,fuggendo a piedi e insanguinando la pianura. 
652,Quivi perdei la vista e la parola;,Qui perdetti i sensi della vista e della parola;
653,"nel nome di Maria fini’, e quivi","le ultime parole  furono un’invocazione alla Madonna , "
654,"caddi, e rimase la mia carne sola.",e qui caddi morto e rimase solo la mia carne. 
655,"Io dirò vero, e tu ’l ridì tra ’ vivi:",Io dirò la verità e tu riferiscila  nel mondo dei vivi: 
656,"l’angel di Dio mi prese, e quel d’inferno","l’angelo di Dio prese la mia anima, mentre quello dell’Inferno "
657,"gridava: “O tu del ciel, perché mi privi?","gridava: ‘O tu del cielo, perché mi togli questo diritto? "
658,Tu te ne porti di costui l’etterno,"Tu porti via l’anima  di costui, "
659,per una lagrimetta che ’l mi toglie;,per una lacrimuccia di pentimento che me la sottrae ; 
660,ma io farò de l’altro altro governo!”.,ma io farò del suo corpo  un diverso trattamento!’. 
661,Ben sai come ne l’aere si raccoglie,Sai bene come si addensa  nell’aria 
662,"quell’ umido vapor che in acqua riede,","il vapore umido che torna giù in pioggia , "
663,tosto che sale dove ’l freddo il coglie.,appena  raggiunge la zona dell’aria  dove è colto dalle zone fredde. 
664,Giunse quel mal voler che pur mal chiede,"Quel diavolo , che con il suo intelletto vuole "
665,"con lo ’ntelletto, e mosse il fummo e ’l vento","solo il male, sopraggiunse e agitò  il vento e le nubi "
666,per la virtù che sua natura diede.,per via del potere  che gli deriva dalla sua natura. 
667,"Indi la valle, come ’l dì fu spento,","Poi coprì di nebbia la pianura, appena finì  il giorno, "
668,da Pratomagno al gran giogo coperse,da Pratomagno alla catena principale degli Appennini ; 
669,"di nebbia; e ’l ciel di sopra fece intento,","e di sopra fece addensare  nubi nel cielo, "
670,sì che ’l pregno aere in acqua si converse;,tanto che l’aria satura  si convertì in acqua; 
671,"la pioggia cadde, e a’ fossati venne","cadde la pioggia, e quella che la terra non "
672,di lei ciò che la terra non sofferse;,poté assorbire  confluì nei fossi; 
673,"e come ai rivi grandi si convenne,","e appena si raccolse  nei torrenti , "
674,ver’ lo fiume real tanto veloce,si riversò  in direzione dell’Arno  
675,"si ruinò, che nulla la ritenne.","così velocemente, che niente la fermò . "
676,Lo corpo mio gelato in su la foce,L’Archiano impetuoso  raggiunse
677,trovò l’Archian rubesto; e quel sospinse,il mio corpo gelato sulla foce; e lo trascinò 
678,"ne l’Arno, e sciolse al mio petto la croce","nell’Arno, sciogliendo dal mio petto la croce "
679,ch’i’ fe’ di me quando ’l dolor mi vinse;,che avevo fatto con le braccia quando fui vinto dal dolore; 
680,"voltòmmi per le ripe e per lo fondo,","mi rivoltò  lungo le rive e sul fondo, "
681,poi di sua preda mi coperse e cinse».,poi con i suoi detriti mi coprì e avvolse ».
682,"«Deh, quando tu sarai tornato al mondo","«Deh, quando tu sarai ritornato nel mondo"
683,"e riposato de la lunga via»,","e riposato dal lungo viaggio », "
684,"seguitò ’l terzo spirito al secondo,","seguì il terzo spirito al secondo, "
685,"«ricorditi di me, che son la Pia;","«ricordati di me, che sono la Pia; "
686,"Siena mi fé, disfecemi Maremma:","nacqui  a Siena, morii  in Maremma: "
687,salsi colui che ’nnanellata pria,"lo sa  colui che prima, "
688,disposando m’avea con la sua gemma».,"sposandomi, mi aveva inanellata con la sua gemma nuziale». "
689,"Quando si parte il gioco de la zara,","Quando il gioco della zara finisce , "
690,"colui che perde si riman dolente,","colui che perde resta addolorato, "
691,"repetendo le volte, e tristo impara;",riprovando le gittate  dei dadi e rattristato  cerca di imparare;
692,con l’altro se ne va tutta la gente;,col vincitore  se ne va tutto il pubblico; 
693,"qual va dinanzi, e qual di dietro il prende,","chi gli sta davanti, e chi lo tira  di dietro, "
694,e qual dallato li si reca a mente;,e chi gli si affianca per farsi notare : 
695,"el non s’arresta, e questo e quello intende;","egli non si ferma, e ascolta  questo e quello; "
696,"a cui porge la man, più non fa pressa;","chi ottiene qualcosa, si sottrae alla ressa ; "
697,e così da la calca si difende.,e così facendo si difende dalla calca. 
698,"Tal era io in quella turba spessa,","In una stessa situazione mi trovavo io fra quella folla  di anime,"
699,"volgendo a loro, e qua e là, la faccia,","e rivolgendo il viso verso di loro, un po’ da una parte e un po’ dall’altra,"
700,e promettendo mi sciogliea da essa.,mi liberavo  da essa promettendo . 
701,Quiv’ era l’Aretin che da le braccia,"Era qui l’Aretino , che fu ucciso"
702,"fiere di Ghin di Tacco ebbe la morte,","dalle braccia  feroci  di Ghino di Tacco, "
703,e l’altro ch’annegò correndo in caccia.,e c’era colui  che annegò inseguendo  i nemici. 
704,Quivi pregava con le mani sporte,Qui pregava con le mani protese  
705,"Federigo Novello, e quel da Pisa","Federigo Novello, e quel di Pisa  "
706,che fé parer lo buon Marzucco forte.,che fece apparire forte il virtuoso Marzucco. 
707,Vidi conte Orso e l’anima divisa,"Vidi il conte Orso e l’anima separata dal suo corpo,"
708,"dal corpo suo per astio e per inveggia,","come egli stesso diceva, per odio e per invidia ,"
709,"com’ e’ dicea, non per colpa commisa;",non per aver commesso alcuna colpa; 
710,"Pier da la Broccia dico; e qui proveggia,",parlo di Pier della Broccia; e a questo proposito provveda  
711,"mentr’ è di qua, la donna di Brabante,","Maria di Brabante, finché è nel mondo ,"
712,sì che però non sia di peggior greggia.,così che per ciò  non debba appartenere a una schiera infernale . 
713,Come libero fui da tutte quante,Appena fui libero da tutte quante 
714,"quell’ ombre che pregar pur ch’altri prieghi,","quelle anime che pregavano soltanto perché i vivi pregassero  ,"
715,"sì che s’avacci lor divenir sante,","in modo che si affretti  la loro salvezza,"
716,"io cominciai: «El par che tu mi nieghi,","io presi a dire: «Mi pare, o mia guida illuminante, "
717,"o luce mia, espresso in alcun testo",che tu in qualche tuo libro  neghi esplicitamente 
718,che decreto del cielo orazion pieghi;,che la preghiera possa piegare i decreti del cielo;
719,e questa gente prega pur di questo:,e queste anime pregano solo per questo:
720,"sarebbe dunque loro speme vana,","la loro speranza sarebbe quindi vana,"
721,o non m’è ’l detto tuo ben manifesto?».,o quello che tu hai detto non mi è ben chiaro ?». 
722,Ed elli a me: «La mia scrittura è piana;,Ed egli a me: «La mia scrittura è chiara; 
723,"e la speranza di costor non falla,","ma la speranza di costoro non è vana ,"
724,se ben si guarda con la mente sana;,se si guarda attentamente  con mente retta ;
725,ché cima di giudicio non s’avvalla,perché l’alto giudizio divino  non si piega  
726,perché foco d’amor compia in un punto,per il fatto che un ardore  di carità risolva  in un solo momento 
727,ciò che de’ sodisfar chi qui s’astalla;,ciò che deve espiare chi sosta  qui; 
728,"e là dov’ io fermai cotesto punto,","e là dove io trattai  questa questione ,"
729,"non s’ammendava, per pregar, difetto,","con la preghiera non si espiava , "
730,perché ’l priego da Dio era disgiunto.,perché la preghiera era disgiunta da Dio. 
731,Veramente a così alto sospetto,Pur tuttavia  non fermarti davanti 
732,"non ti fermar, se quella nol ti dice","a un così profondo dubbio, finché non te lo chiarirà colei "
733,che lume fia tra ’l vero e lo ’ntelletto.,che sarà luce  tra la verità e il tuo intelletto. 
734,Non so se ’ntendi: io dico di Beatrice;,Non so se capisci: mi riferisco a Beatrice; 
735,"tu la vedrai di sopra, in su la vetta","tu la vedrai felice e ridente più in alto ,"
736,"di questo monte, ridere e felice».",sulla cima di questo monte».
737,"E io: «Segnore, andiamo a maggior fretta,","E io gli dissi: «Signore, camminiamo più in fretta, "
738,"ché già non m’affatico come dianzi,","perché ora non sento più la fatica come prima,"
739,e vedi omai che ’l poggio l’ombra getta».,e vedi ormai che il monte  proietta la sua ombra».
740,"«Noi anderem con questo giorno innanzi»,","«Noi andremo avanti – rispose – finché è giorno, "
741,"rispuose, «quanto più potremo omai;",quanto più possiamo ormai; 
742,ma ’l fatto è d’altra forma che non stanzi.,ma la ragione è diversa da quella che tu pensi .
743,"Prima che sie là sù, tornar vedrai","Prima di arrivare lassù, tu vedrai sorgere altre volte  il sole, "
744,"colui che già si cuopre de la costa,","che già si nasconde  dietro il monte, "
745,sì che ’ suoi raggi tu romper non fai.,tanto che tu non interrompi più i suoi raggi. 
746,"Ma vedi là un’anima che, posta","Ma guarda là un’anima che, seduta  "
747,"sola soletta, inverso noi riguarda:","tutta sola, guarda fisso verso di noi: "
748,quella ne ’nsegnerà la via più tosta».,quella ci indicherà la via più breve ».
749,"Venimmo a lei: o anima lombarda,","Ci avvicinammo a lei: o anima lombarda, "
750,come ti stavi altera e disdegnosa,come apparivi fiera e sdegnosa 
751,e nel mover de li occhi onesta e tarda!,e com’era dignitoso e pacato  il movimento del tuo sguardo!
752,"Ella non ci dicëa alcuna cosa,","Ella non ci parlava, "
753,"ma lasciavane gir, solo sguardando","ma ci lasciava avvicinare , muovendo solo gli occhi "
754,a guisa di leon quando si posa.,come  un leone quando sta in riposo. 
755,"Pur Virgilio si trasse a lei, pregando","Nondimeno  Virgilio si avvicinò  a lei, "
756,che ne mostrasse la miglior salita;,pregandola che ci indicasse la strada più agevole per salire; 
757,"e quella non rispuose al suo dimando,","e quella non rispose alla sua domanda, "
758,ma di nostro paese e de la vita,ma ci chiese  del nostro paese e della nostra vita; 
759,ci ’nchiese; e ’l dolce duca incominciava,e la dolce guida aveva appena preso a dire 
760,"«Mantüa . . . », e l’ombra, tutta in sé romita,","«Mantova...», quando l’ombra, prima tutta raccolta  in se stessa,"
761,"surse ver’ lui del loco ove pria stava,",si alzò dal posto dove stava prima e corse verso di lui dicendo: 
762,"dicendo: «O Mantoano, io son Sordello","«O Mantovano, io sono Sordello"
763,de la tua terra!»; e l’un l’altro abbracciava.,"della tua stessa terra!», e l’uno abbracciava l’altro."
764,"Ahi serva Italia, di dolore ostello,","Ahi Italia serva, luogo  di dolore, "
765,"nave sanza nocchiere in gran tempesta,","nave senza timoniere  nella gran tempesta,"
766,"non donna di province, ma bordello!","non più signora  di province, ma bordello! "
767,"Quell’ anima gentil fu così presta,",Quell’anima nobile  fu così svelta 
768,"sol per lo dolce suon de la sua terra,","soltanto per aver sentito risuonare il dolce nome della sua città , "
769,di fare al cittadin suo quivi festa;,a festeggiare qui il suo concittadino;
770,e ora in te non stanno sanza guerra,"e invece i tuoi abitanti  non stanno in te senza farsi guerra,"
771,"li vivi tuoi, e l’un l’altro si rode",anzi si dilaniano  fra loro persino 
772,di quei ch’un muro e una fossa serra.,quelli che abitano rinchiusi da un unico muro e un unico fossato. 
773,"Cerca, misera, intorno da le prode","Guarda  misera, le tue marine lungo i litorali , "
774,"le tue marine, e poi ti guarda in seno,","e poi guarda nel tuo stesso seno, "
775,s’alcuna parte in te di pace gode.,per vedere se alcuna parte di te vive in pace. 
776,Che val perché ti racconciasse il freno,A che valse che Giustiniano abbia restaurato  per te
777,"Iustinïano, se la sella è vòta?","il freno delle leggi, se la sella manca del cavaliere ? "
778,Sanz’ esso fora la vergogna meno.,La vergogna sarebbe  minore se non vi fossero tali leggi. 
779,"Ahi gente che dovresti esser devota,",Ahi gente di Chiesa che dovresti essere obbediente al volere di Dio  
780,"e lasciar seder Cesare in la sella,","e lasciare che Cesare stia in sella,"
781,"se bene intendi ciò che Dio ti nota,","se comprendi nel senso giusto ciò che Dio ordina , "
782,guarda come esta fiera è fatta fella,guarda come questa bestia selvaggia è diventata ribelle  
783,"per non esser corretta da li sproni,","perché non è governata dagli sproni dell’imperatore,"
784,poi che ponesti mano a la predella.,dopo che tu prendesti le redini .
785,O Alberto tedesco ch’abbandoni,"O Alberto d’Asburgo , che abbandoni "
786,"costei ch’è fatta indomita e selvaggia,","l’Italia che è diventata ribelle  e selvaggia,"
787,"e dovresti inforcar li suoi arcioni,","mentre dovresti guidarla cavalcandola ,"
788,giusto giudicio da le stelle caggia,la giusta punizione  scenda  dal cielo 
789,"sovra ’l tuo sangue, e sia novo e aperto,","contro la tua stirpe, e sia tremenda e chiara ,"
790,tal che ’l tuo successor temenza n’aggia!,in modo tale che il tuo successore ne abbia terrore ! 
791,"Ch’avete tu e ’l tuo padre sofferto,","Perché tu e tuo padre avete sopportato ,"
792,"per cupidigia di costà distretti,","distolti  dalla cupidigia dei domini tedeschi,"
793,che ’l giardin de lo ’mperio sia diserto.,che il giardino dell’Impero restasse abbandonato. 
794,"Vieni a veder Montecchi e Cappelletti,","Vieni a vedere le lotte fra Montecchi e Cappelletti,"
795,"Monaldi e Filippeschi, uom sanza cura:","Monaldi e Filippeschi, uomo che non ti prendi cura : "
796,"color già tristi, e questi con sospetti!",i primi già abbattuti e i secondi col timore  di esserlo! 
797,"Vien, crudel, vieni, e vedi la pressura","Vieni, o crudele, vieni, e guarda la tribolazione  "
798,"d’i tuoi gentili, e cura lor magagne;","dei tuoi seguaci , e cura i loro mali ; "
799,e vedrai Santafior com’ è oscura!,e vedrai com’è in decadenza Santafiora! 
800,Vieni a veder la tua Roma che piagne,"Vieni a vedere la tua Roma che, "
801,"vedova e sola, e dì e notte chiama:","abbandonata dal marito, piange e chiama giorno e notte:"
802,"«Cesare mio, perché non m’accompagne?».","«Cesare mio, perché non mi guidi?». "
803,Vieni a veder la gente quanto s’ama!,Vieni a vedere quanto si ama la gente! 
804,"e se nulla di noi pietà ti move,","e se non ti muove nessuna pietà di noi,"
805,a vergognar ti vien de la tua fama.,vieni a vergognarti della tua fama. 
806,"E se licito m’è, o sommo Giove","E se mi è permesso , o sommo Cristo ,"
807,"che fosti in terra per noi crucifisso,","che fosti crocefisso per noi sulla terra, "
808,son li giusti occhi tuoi rivolti altrove?,la tua giustizia  si è rivolta altrove?
809,O è preparazion che ne l’abisso,Oppure nella profondità della tua mente 
810,del tuo consiglio fai per alcun bene,"provvidenziale  prepari un qualche bene,"
811,in tutto de l’accorger nostro scisso?,assolutamente disgiunto  dalla nostra capacità di capire ? 
812,Ché le città d’Italia tutte piene,Perché le città d’Italia sono tutte piene 
813,"son di tiranni, e un Marcel diventa","di tiranni, e ogni villano che si destreggia "
814,ogne villan che parteggiando viene.,nei partiti  diventa un Marcello. 
815,"Fiorenza mia, ben puoi esser contenta","Firenze mia, puoi ben essere contenta "
816,"di questa digression che non ti tocca,","di questa mia digressione che non ti riguarda, "
817,mercé del popol tuo che si argomenta.,grazie  all’opera del tuo popolo che si ingegna  a ben operare. 
818,"Molti han giustizia in cuore, e tardi scocca","Molti hanno la giustizia nel cuore, ma si manifesta tardi ,"
819,per non venir sanza consiglio a l’arco;,perché non scocchi la freccia del giudizio senza ponderazione; 
820,ma il popol tuo l’ha in sommo de la bocca.,ma il tuo popolo l’ha in punta  di labbra. 
821,Molti rifiutan lo comune incarco;,Molti rifiutano il peso delle cariche pubbliche ;
822,ma il popol tuo solicito risponde,ma il tuo popolo pronto  senza esser chiamato 
823,"sanza chiamare, e grida: «I’ mi sobbarco!».",risponde e grida: «Accetto la grave responsabilità !».
824,"Or ti fa lieta, ché tu hai ben onde:","Ora rallegrati, perché tu hai ben di che rallegrarti: "
825,"tu ricca, tu con pace e tu con senno!","tu che sei ricca, che vivi in pace, che hai giudizio!"
826,"S’io dico ’l ver, l’effetto nol nasconde.",I fatti mostrano chiaramente  se io dico la verità.
827,"Atene e Lacedemona, che fenno","Atene e Sparta , che crearono"
828,"l’antiche leggi e furon sì civili,","le antiche leggi e furono tanto civili, "
829,fecero al viver bene un picciol cenno,fornirono per quanto riguarda il vivere civile un ben magro esempio  
830,"verso di te, che fai tanto sottili","a paragone  di te, che emani "
831,"provedimenti, ch’a mezzo novembre","provvedimenti così sottili, che quello che tu crei"
832,non giugne quel che tu d’ottobre fili.,in ottobre non giunge a metà novembre.
833,"Quante volte, del tempo che rimembre,","Quante volte, nel tempo che ricordi,"
834,"legge, moneta, officio e costume","tu hai cambiato leggi, moneta, uffici pubblici e consuetudini,"
835,"hai tu mutato, e rinovate membre!",e hai rinnovato i tuoi cittadini!
836,"E se ben ti ricordi e vedi lume,","E se ben ricordi e vedi chiaramente ,"
837,vedrai te somigliante a quella inferma,potrai paragonare te a quell’ammalata 
838,"che non può trovar posa in su le piume,","che non riesce a trovare una posizione riposante nel letto ,"
839,ma con dar volta suo dolore scherma.,ma cerca rivoltandosi di trovare sollievo  al suo dolore. 
840,Poscia che l’accoglienze oneste e liete,"Sordello, dopo avere ripetuto più volte  "
841,"furo iterate tre e quattro volte,","i suoi festosi e cortesi gesti di accoglienza, "
842,"Sordel si trasse, e disse: «Voi, chi siete?».","si tirò indietro e disse: «Voi, chi siete?»."
843,«Anzi che a questo monte fosser volte,«Il mio corpo fu sepolto per ordine di Ottaviano
844,"l’anime degne di salire a Dio,","prima della venuta di Cristo, "
845,fur l’ossa mie per Ottavian sepolte.,che consentì alle anime degne di accedere a questo monte.
846,Io son Virgilio; e per null’ altro rio,"Io sono Virgilio; e ho perso il Paradiso per nessuna altra colpa , "
847,lo ciel perdei che per non aver fé».,che per non avere avuto la fede». 
848,Così rispuose allora il duca mio.,Così rispose allora la mia guida. 
849,Qual è colui che cosa innanzi sé,"Come diventa chi vede una cosa improvvisa , "
850,"sùbita vede ond’ e’ si maraviglia,",per cui si stupisce al punto 
851,"che crede e non, dicendo «Ella è ... non è ... »,","da crederci e non crederci, dicendo «È vera ... non è vera»,"
852,"tal parve quelli; e poi chinò le ciglia,","così sembrò Sordello; poi abbassò gli occhi, "
853,"e umilmente ritornò ver’ lui,","e rispettosamente si avvicinò ancora a Virgilio, "
854,e abbracciòl là ’ve ’l minor s’appiglia.,abbracciandolo nel punto in cui l’inferiore abbraccia la persona più importante. 
855,"«O gloria di Latin», disse, «per cui","«O gloria degli Italiani», disse, «per merito "
856,"mostrò ciò che potea la lingua nostra,","del quale la nostra lingua mostrò tutta la sua capacità artistica ,"
857,"o pregio etterno del loco ond’ io fui,","o eterno onore  del territorio in cui anch’io nacqui, "
858,qual merito o qual grazia mi ti mostra?,quale mio merito o quale grazia ti mostra a me?
859,"S’io son d’udir le tue parole degno,","Se io sono degno di ascoltare le tue parole,"
860,"dimmi se vien d’inferno, e di qual chiostra».",dimmi se vieni dall’Inferno e da quale cerchio ».
861,"«Per tutt’ i cerchi del dolente regno»,","«Io sono venuto qua attraversando tutti i cerchi dell’Inferno,"
862,"rispuose lui, «son io di qua venuto;","il regno del dolore », gli rispose Virgilio; «sono stato indotto"
863,"virtù del ciel mi mosse, e con lei vegno.","a venire da una potenza  celeste, ed essa mi accompagna ."
864,"Non per far, ma per non fare ho perduto","Non per fare, ma per non fare ho perduto "
865,a veder l’alto Sol che tu disiri,"la possibilità di vedere Dio, l’alto Sole che tu desideri  vedere, "
866,e che fu tardi per me conosciuto.,e che fu conosciuto da me troppo tardi. 
867,"Luogo è là giù non tristo di martìri,","Nell’Inferno esiste un luogo non rattristato da sofferenze fisiche ,"
868,"ma di tenebre solo, ove i lamenti","ma solo da tenebre, dove i lamenti "
869,"non suonan come guai, ma son sospiri.","non risuonano come gemiti di dolore , ma sono sospiri. "
870,Quivi sto io coi pargoli innocenti,"Io sto in quel luogo in compagnia dei bambini innocenti, "
871,dai denti morsi de la morte avante,che furono presi dal morso della morte prima 
872,che fosser da l’umana colpa essenti;,che fossero purificati  dal peccato originale ; 
873,quivi sto io con quei che le tre sante,lì sto con le anime di coloro che non si rivestirono delle tre virtù teologali  
874,"virtù non si vestiro, e sanza vizio",e conducendo una vita virtuosa  
875,conobber l’altre e seguir tutte quante.,conobbero e praticarono tutte le altre. 
876,"Ma se tu sai e puoi, alcuno indizio","Ma se tu sai e puoi, dacci qualche indicazione, "
877,dà noi per che venir possiam più tosto,che ci consenta di arrivare più velocemente 
878,là dove purgatorio ha dritto inizio».,là dove il Purgatorio ha il suo vero  inizio».
879,Rispuose: «Loco certo non c’è posto;,Rispose: «A noi non è fissato  un luogo determinato; 
880,licito m’è andar suso e intorno;,mi è consentito muovermi verso l’alto e intorno; 
881,"per quanto ir posso, a guida mi t’accosto.","ti sto al fianco  come guida, per quanto posso andare. "
882,"Ma vedi già come dichina il giorno,","Ma vedi come ormai il giorno si avvia al tramonto , "
883,e andar sù di notte non si puote;,e di notte non si può salire; 
884,però è buon pensar di bel soggiorno.,perciò è opportuno cercare un luogo piacevole per fermarsi .
885,Anime sono a destra qua remote;,"Da questo lato, a destra, ci sono anime appartate ;"
886,"se mi consenti, io ti merrò ad esse,","se me lo permetti, ti condurrò  da esse,"
887,e non sanza diletto ti fier note».,e potrai conoscerle non senza gioia da parte tua». 
888,"«Com’ è ciò?», fu risposto. «Chi volesse",«Com’è possibile?» rispose Virgilio. «Se uno volesse 
889,"salir di notte, fora elli impedito","salire di notte, sarebbe  ostacolato "
890,"d’altrui, o non sarria ché non potesse?».","da qualcuno , o non salirebbe ?». "
891,"E ’l buon Sordello in terra fregò ’l dito,","E il cortese Sordello tracciò col dito un segno sul suolo, "
892,dicendo: «Vedi? sola questa riga,"dicendo: «Vedi? Dopo il tramonto del sole, "
893,non varcheresti dopo ’l sol partito:,non riusciresti a varcare neppure questa linea: 
894,"non però ch’altra cosa desse briga,",e non per altra causa che desse impedimento  
895,"che la notturna tenebra, ad ir suso;","a salire , se non l’oscurità della notte; "
896,quella col nonpoder la voglia intriga.,"questa togliendo la possibilità  di salire, ne ostacola  anche il desiderio. "
897,Ben si poria con lei tornare in giuso,Con la tenebra  sarebbe tuttavia possibile tornare in basso 
898,"e passeggiar la costa intorno errando,","e camminare vagando attorno al monte,"
899,mentre che l’orizzonte il dì tien chiuso».,finché l’orizzonte nasconde  la luce del giorno».
900,"Allora il mio segnor, quasi ammirando,","Allora il mio signore, come chi si meraviglia , "
901,"«Menane», disse, «dunque là ’ve dici",disse: «Guidaci  dunque là dove dici 
902,ch’aver si può diletto dimorando».,che il soggiorno  può essere motivo di diletto». 
903,"Poco allungati c’eravam di lici,","Ci eravamo appena allontanati da lì , "
904,"quand’ io m’accorsi che ’l monte era scemo,","quando mi accorsi che il monte era incavato , "
905,a guisa che i vallon li sceman quici.,come i valloni incavano  i fianchi delle montagne sulla terra .
906,"«Colà», disse quell’ ombra, «n’anderemo","«Là», disse quell’anima , «noi ora ci dirigeremo, "
907,dove la costa face di sé grembo;,dove il fianco della montagna  si raccoglie ;
908,e là il novo giorno attenderemo».,e lì attenderemo il nuovo giorno». 
909,"Tra erto e piano era un sentiero schembo,","C’era un sentiero trasversale  un po’ in salita e un po’ pianeggiante,"
910,"che ne condusse in fianco de la lacca,","che ci condusse a un lato dell’avvallamento , "
911,là dove più ch’a mezzo muore il lembo.,dove l’orlo di esso digrada  oltre la metà della costa 
912,"Oro e argento fine, cocco e biacca,","L’oro e l’argento puro, la cocciniglia  e la biacca, "
913,"indaco, legno lucido e sereno,","l’azzurro cupo, il legno luminoso e chiaro , "
914,"fresco smeraldo in l’ora che si fiacca,","il verde fresco dello smeraldo appena spezzato ,"
915,"da l’erba e da li fior, dentr’ a quel seno","se fossero messi tutti dentro quella valle , "
916,"posti, ciascun saria di color vinto,","ognuno di essi sarebbe sconfitto dal colore dell’erba e dei fiori,"
917,come dal suo maggiore è vinto il meno.,come una cosa minore  è vinta da quella che è superiore  a lei.
918,"Non avea pur natura ivi dipinto,","Ma la natura in quel luogo non aveva soltanto  dipinto, "
919,ma di soavità di mille odori,"ma dalla soavità di mille odori, "
920,vi facea uno incognito e indistinto.,ne creava uno sconosciuto  e indistinto.
921,"‘Salve, Regina’ in sul verde e ’n su’ fiori","Vidi che nella valle, sull’erba verde e sui fiori,"
922,"quindi seder cantando anime vidi,","sedevano anime che cantavano ‘Salve, Regina’, "
923,che per la valle non parean di fuori.,e a causa dell’avvallamento  non si vedevano dall’esterno . 
924,"«Prima che ’l poco sole omai s’annidi»,","«Prima che il poco sole che ancora rimane, tramonti »,"
925,"cominciò ’l Mantoan che ci avea vòlti,","disse Sordello che ci aveva guidati lì ,"
926,«tra color non vogliate ch’io vi guidi.,«non chiedetemi di condurvi fra queste anime. 
927,Di questo balzo meglio li atti e ’ volti,Da questa altura  voi potrete distinguere i volti
928,"conoscerete voi di tutti quanti,","e gli atteggiamenti di tutte quante le anime, "
929,che ne la lama giù tra essi accolti.,meglio che se entraste laggiù nella valle  mischiati a esse.
930,Colui che più siede alto e fa sembianti,Colui che siede più in alto e che con l’aspetto manifesta  
931,"d’aver negletto ciò che far dovea,","di aver trascurato  di compiere il suo dovere, "
932,"e che non move bocca a li altrui canti,","e non unisce  la sua voce al canto delle altre anime, "
933,"Rodolfo imperador fu, che potea","fu l’imperatore Rodolfo, che avrebbe potuto "
934,"sanar le piaghe c’hanno Italia morta,","guarire le ferite che hanno distrutto  l’Italia,"
935,sì che tardi per altri si ricrea.,tanto che essa sarà ricostruita  tardi e per merito di un altro. 
936,"L’altro che ne la vista lui conforta,","L’altro che col suo atteggiamento  sembra confortarlo, "
937,resse la terra dove l’acqua nasce,regnò  sulla terra da cui nascono le acque
938,"che Molta in Albia, e Albia in mar ne porta:","che il fiume Moldava  riversa nell’Elba , e l’Elba porta nel mare: "
939,"Ottacchero ebbe nome, e ne le fasce",si chiamò Ottocaro  e anche in fasce
940,fu meglio assai che Vincislao suo figlio,"fu assai più saggio di suo figlio Venceslao adulto , "
941,"barbuto, cui lussuria e ozio pasce.",che si nutre  di lussuria e di ozio. 
942,E quel nasetto che stretto a consiglio,E quello dal piccolo naso  che si vede impegnato a parlare  
943,"par con colui c’ha sì benigno aspetto,","con l’altro che ha un’apparenza così benevola,"
944,morì fuggendo e disfiorando il giglio:,morì mentre fuggiva e disonorava  il giglio di Francia:
945,guardate là come si batte il petto!,guardate là come si batte il petto! 
946,L’altro vedete c’ha fatto a la guancia,"Osservate l’altro che, sospirando, "
947,"de la sua palma, sospirando, letto.",ha appoggiato la guancia al palmo della mano. 
948,Padre e suocero son del mal di Francia:,Essi sono padre  e suocero  del re che è la rovina della Francia : 
949,"sanno la vita sua viziata e lorda,","conoscono la sua vita oziosa e corrotta ,"
950,e quindi viene il duol che sì li lancia.,e di qui  deriva il dolore che li strazia  in tal modo. 
951,"Quel che par sì membruto e che s’accorda,",Quello  che sembra così robusto  e che unisce 
952,"cantando, con colui dal maschio naso,","il suo canto a quello dal grande naso ,"
953,d’ogne valor portò cinta la corda;,fu un cavaliere pieno d’ogni virtù ; 
954,e se re dopo lui fosse rimaso,e se dopo di lui fosse rimasto sul trono
955,"lo giovanetto che retro a lui siede,","il giovinetto  che siede alle sue spalle,"
956,"ben andava il valor di vaso in vaso,","la virtù si sarebbe certo trasmessa di padre in figlio ,"
957,che non si puote dir de l’altre rede;,il che non si può invece dire degli altri eredi ; 
958,Iacomo e Federigo hanno i reami;,Giacomo e Federico hanno ereditato i reami; 
959,del retaggio miglior nessun possiede.,ma né uno né l’altro posseggono il meglio  dell’eredità . 
960,Rade volte risurge per li rami,Raramente si trasmette la virtù umana 
961,l’umana probitate; e questo vole,tramite la discendenza ; e Colui che la assegna 
962,"quei che la dà, perché da lui si chiami.","vuole così, perché si invochi da Lui. "
963,Anche al nasuto vanno mie parole,"Le mie parole si riferiscono anche a quello dal grande naso , "
964,"non men ch’a l’altro, Pier, che con lui canta,","non meno che all’altro, Pietro d’Aragona, che canta con lui,"
965,onde Puglia e Proenza già si dole.,i cui successori già fanno soffrire i reami di Napoli e di Provenza.
966,"Tant’ è del seme suo minor la pianta,","Carlo II  è di tanto inferiore al padre Carlo I ,"
967,"quanto, più che Beatrice e Margherita,",quanto ha maggiore ragione di vantarsi del proprio marito  
968,Costanza di marito ancor si vanta.,"Costanza, che non Beatrice e Margherita  del loro . "
969,Vedete il re de la semplice vita,Osservate il re dalla vita semplice 
970,"seder là solo, Arrigo d’Inghilterra:","Arrigo d’Inghilterra, che siede là in disparte: "
971,questi ha ne’ rami suoi migliore uscita.,questi ha migliore fortuna  nei suoi discendenti . 
972,"Quel che più basso tra costor s’atterra,","Colui che sta seduto per terra  fra costoro, "
973,"guardando in suso, è Guiglielmo marchese,","più in basso, e guarda verso l’alto  è il marchese Guglielmo VII di Monferrato, "
974,per cui e Alessandria e la sua guerra,per la cui morte Alessandria e la sua guerra 
975,fa pianger Monferrato e Canavese».,hanno provocato gravi lutti  nel Monferrato e nel Canavese». 
976,Era già l’ora che volge il disio,Era ormai l’ora in cui il ricordo fa rivolgere  il pensiero 
977,ai navicanti e ’ntenerisce il core,dei naviganti al giorno in cui dissero
978,lo dì c’han detto ai dolci amici addio;,addio ai loro cari e intenerisce il loro cuore; 
979,e che lo novo peregrin d’amore,"e in cui fa soffrire d’amore   colui che da poco s’è messo in viaggio , "
980,"punge, se ode squilla di lontano",non appena egli sente il suono lontano di una campana  
981,che paia il giorno pianger che si more;,che sembra piangere il giorno che finisce; 
982,quand’ io incominciai a render vano,quando io cominciai a non udire più 
983,l’udire e a mirare una de l’alme,"e cominciai a fissare una delle anime che, sorta in piedi ,"
984,"surta, che l’ascoltar chiedea con mano.",chiedeva con un cenno della mano di essere ascoltata. 
985,"Ella giunse e levò ambo le palme,","Essa congiunse e sollevò le due mani ,"
986,"ficcando li occhi verso l’orïente,","guardando intensamente  verso l’oriente, "
987,come dicesse a Dio: ‘D’altro non calme’.,come se dicesse a Dio: «Non m’importa  d’altro». 
988,‘Te lucis ante’ sì devotamente,"Poi dalla bocca le uscì  la preghiera ‘Te lucis ante’,"
989,"le uscìo di bocca e con sì dolci note,","con tale devozione e con note così armoniose, "
990,che fece me a me uscir di mente;,che mi fece andare in estasi ; 
991,e l’altre poi dolcemente e devote,e le altre anime poi dolcemente e devotamente
992,"seguitar lei per tutto l’inno intero,","la seguirono   nel canto per tutto il resto dell’inno, "
993,avendo li occhi a le superne rote.,con gli occhi sempre fissi alle sfere celesti . 
994,"Aguzza qui, lettor, ben li occhi al vero,","Aguzza qui, lettore, la vista con attenzione  per scorgere la verità, "
995,"ché ’l velo è ora ben tanto sottile,","perché il velo  è ora così trasparente , "
996,certo che ’l trapassar dentro è leggero.,che certamente sarebbe molto facile  attraversarlo e superarlo.
997,Io vidi quello essercito gentile,Io vidi quella schiera  di anime nobili  
998,"tacito poscia riguardare in sùe,","guardare poi verso l’alto ,"
999,"quasi aspettando, palido e umìle;","quasi in attesa, pallida e umile;"
1000,e vidi uscir de l’alto e scender giùe,e vidi apparire dall’alto e scendere giù 
1001,"due angeli con due spade affocate,","due angeli con due spade infuocate , "
1002,tronche e private de le punte sue.,tronche e prive delle loro punte. 
1003,Verdi come fogliette pur mo nate,Essi indossavano vesti di un colore verde simile 
1004,"erano in veste, che da verdi penne","a quello delle foglioline appena  spuntate, "
1005,percosse traean dietro e ventilate.,"che ondeggiavano dietro di loro, mosse e agitate dal vento  delle verdi ali. "
1006,"L’un poco sovra noi a star si venne,",Uno di loro venne a collocarsi un poco sopra di noi 
1007,"e l’altro scese in l’opposita sponda,","e l’altro scese sul fianco  opposto della valletta, "
1008,sì che la gente in mezzo si contenne.,così che le anime  rimasero  in mezzo. 
1009,Ben discernëa in lor la testa bionda;,Io vedevo distintamente  in loro i biondi capelli;
1010,"ma ne la faccia l’occhio si smarria,","ma la vista si smarriva nel  volto,"
1011,come virtù ch’a troppo si confonda.,come una facoltà  sopraffatta da un’immagine troppo forte . 
1012,"«Ambo vegnon del grembo di Maria»,","Disse Sordello: «Vengono entrambi dal grembo di Maria , "
1013,"disse Sordello, «a guardia de la valle,","a difesa della valle, "
1014,per lo serpente che verrà vie via».,per il serpente che verrà tra poco ».
1015,"Ond’ io, che non sapeva per qual calle,","Per cui io, che non sapevo per quale strada  , "
1016,"mi volsi intorno, e stretto m’accostai,","mi guardai intorno e, freddo per la paura, "
1017,"tutto gelato, a le fidate spalle.",mi strinsi alle spalle fidate di Virgilio. 
1018,E Sordello anco: «Or avvalliamo omai,"E anche Sordello : «Ora scendiamo ormai nella valle ,"
1019,"tra le grandi ombre, e parleremo ad esse;","fra le grandi anime, e parleremo a esse:"
1020,grazïoso fia lor vedervi assai».,a loro sarà  molto gradito  vedervi». 
1021,"Solo tre passi credo ch’i’ scendesse,",Io credo di essere sceso solo di tre passi
1022,"e fui di sotto, e vidi un che mirava","e mi trovai di sotto, e vidi un’anima che fissava "
1023,"pur me, come conoscer mi volesse.","solo  me, come se volesse riconoscermi."
1024,"Temp’ era già che l’aere s’annerava,","Era già il momento in cui l’aria diventava scura ,"
1025,ma non sì che tra li occhi suoi e ’ miei,"ma non tanto da impedire di vedere ,  per la breve distanza fra i suoi occhi e i miei, "
1026,non dichiarisse ciò che pria serrava.,ciò che prima era precluso alla vista . 
1027,"Ver’ me si fece, e io ver’ lui mi fei:",Egli si mosse  verso di me e io verso di lui: 
1028,"giudice Nin gentil, quanto mi piacque","o nobile giudice Nino, quanto fui lieto di vedere"
1029,quando ti vidi non esser tra ’ rei!,che non eri fra i dannati ! 
1030,Nullo bel salutar tra noi si tacque;,Nessun saluto cortese  rimase inespresso  fra noi; 
1031,poi dimandò: «Quant’ è che tu venisti,poi domandò: «Da quanto sei giunto sulla spiaggia del Purgatorio 
1032,a piè del monte per le lontane acque?».,attraverso le lontane acque?». 
1033,"«Oh!», diss’ io lui, «per entro i luoghi tristi","«Oh!» risposi «sono giunto stamane, attraverso i luoghi "
1034,"venni stamane, e sono in prima vita,","di dolore e sono ancora nella vita mortale ,"
1035,"ancor che l’altra, sì andando, acquisti».",sebbene faccia questo viaggio per guadagnare la vita immortale ».
1036,"E come fu la mia risposta udita,","Non appena ebbero udito la mia risposta, "
1037,Sordello ed elli in dietro si raccolse,Sordello e Nino  si trassero indietro 
1038,come gente di sùbito smarrita.,come persone improvvisamente confuse per la meraviglia.
1039,L’uno a Virgilio e l’altro a un si volse,Il primo  si rivolse a Virgilio e Nino s’indirizzò 
1040,"che sedea lì, gridando: «Sù, Currado!","a un’anima che stava seduta, gridando: «Alzati, Corrado, "
1041,vieni a veder che Dio per grazia volse».,vieni a vedere quale prodigio Dio ha voluto fare per mezzo della sua grazia».
1042,"Poi, vòlto a me: «Per quel singular grado","Poi, rivolto a me: «In nome di quella eccezionale gratitudine  "
1043,che tu dei a colui che sì nasconde,"che devi a Dio, che nasconde la ragione prima del suo operare ,"
1044,"lo suo primo perché, che non lì è guado,","così che non vi è passaggio per comprenderla , "
1045,"quando sarai di là da le larghe onde,","quando sarai al di là delle grandi onde , "
1046,dì a Giovanna mia che per me chiami,"raccomanda alla mia Giovanna di rivolgersi per me al cielo,"
1047,là dove a li ’nnocenti si risponde.,che esaudisce le preghiere degli innocenti.
1048,"Non credo che la sua madre più m’ami,","Non credo che sua madre mi ami ancora, "
1049,"poscia che trasmutò le bianche bende,","da quando  ha abbandonato le bende vedovili , "
1050,"le quai convien che, misera!, ancor brami.","che dovrà però, infelice, un giorno rimpiangere . "
1051,Per lei assai di lieve si comprende,Dal suo esempio  si comprende molto facilmente  
1052,"quanto in femmina foco d’amor dura,","quanto duri poco in una donna la fiamma d’amore,"
1053,se l’occhio o ’l tatto spesso non l’accende.,se non è alimentata dalla vista  o dalla vicinanza .
1054,Non le farà sì bella sepultura,La vipera che i Milanesi pongono sullo stemma  
1055,"la vipera che Melanesi accampa,","non onorerà tanto la sua tomba,"
1056,com’ avria fatto il gallo di Gallura».,così come avrebbe fatto il gallo dei Signori di Gallura». 
1057,"Così dicea, segnato de la stampa,","Così diceva, portando impresso  "
1058,"nel suo aspetto, di quel dritto zelo","nel volto quel giusto  fervore, che accende  "
1059,che misuratamente in core avvampa.,l’animo nobile senza oltrepassare la misura.
1060,"Li occhi miei ghiotti andavan pur al cielo,","I miei occhi avidi di vedere erano rivolti insistentemente  al cielo, "
1061,"pur là dove le stelle son più tarde,","proprio nella direzione in cui le stelle girano più lentamente, "
1062,sì come rota più presso a lo stelo.,così come una ruota gira più lentamente vicino all’asse . 
1063,"E ’l duca mio: «Figliuol, che là sù guarde?».","E la mia guida: «Figliuolo, che guardi lassù?». "
1064,E io a lui: «A quelle tre facelle,E io: «Guardo quelle tre piccole fiaccole  
1065,di che ’l polo di qua tutto quanto arde».,da cui è illuminato tutto questo polo antartico ». 
1066,Ond’ elli a me: «Le quattro chiare stelle,"Perciò egli replicò: «Le quattro stelle luminose che vedevi stamattina,"
1067,"che vedevi staman, son di là basse,","sono calate dall’altra parte della montagna , "
1068,e queste son salite ov’ eran quelle».,e queste sono salite al loro posto». 
1069,"Com’ ei parlava, e Sordello a sé il trasse","Mentre Virgilio parlava, ecco che Sordello lo fece rivolgere verso di sé "
1070,dicendo: «Vedi là ’l nostro avversaro»;,dicendo: «Vedi là il nostro avversario»; 
1071,e drizzò il dito perché ’n là guardasse.,e puntò il dito perché guardasse in quella direzione. 
1072,Da quella parte onde non ha riparo,Da quel lato dove la valletta  
1073,"la picciola vallea, era una biscia,","è aperta senza riparo, stava un serpente,"
1074,forse qual diede ad Eva il cibo amaro.,forse come quello che diede a Eva il frutto causa di tanto male . 
1075,"Tra l’erba e ’ fior venìa la mala striscia,","Il malvagio rettile  strisciava fra l’erba e i fiori, "
1076,"volgendo ad ora ad or la testa, e ’l dosso","volgendo di quando in quando la testa, "
1077,leccando come bestia che si liscia.,leccandosi il dorso come una bestia che si liscia. 
1078,"Io non vidi, e però dicer non posso,","Io non vidi, e perciò non posso descriverlo, "
1079,come mosser li astor celestïali;,come si mossero gli uccelli divini ; 
1080,ma vidi bene e l’uno e l’altro mosso.,ma li vidi ormai entrambi in movimento . 
1081,"Sentendo fender l’aere a le verdi ali,","Il serpente, sentendo il rumore delle verdi ali  che attraversavano  l’aria, "
1082,"fuggì ’l serpente, e li angeli dier volta,","fuggì e gli angeli tornarono indietro ,"
1083,suso a le poste rivolando iguali.,volando insieme  verso l’alto delle loro sedi . 
1084,L’ombra che s’era al giudice raccolta,"Lo spirito, che si era avvicinato  al giudice Nino "
1085,"quando chiamò, per tutto quello assalto","quando costui l’aveva chiamato, non cessò mai  di guardarmi, "
1086,punto non fu da me guardare sciolta.,per tutta la durata di quell’assalto. 
1087,«Se la lucerna che ti mena in alto,«Possa la grazia divina  che ti guida 
1088,truovi nel tuo arbitrio tanta cera,"verso l’alto trovare nella tua volontà tanta perseveranza , "
1089,"quant’ è mestiere infino al sommo smalto»,",quanta ne occorre per giungere fino alla sommità del monte smaltato di fiori » 
1090,"cominciò ella, «se novella vera",cominciò a dire «se sai notizie vere 
1091,di Val di Magra o di parte vicina,"della Val di Magra e dei paesi vicini, "
1092,"sai, dillo a me, che già grande là era.","riferiscilo a me, che in vita  fui potente in quel luogo."
1093,Fui chiamato Currado Malaspina;,Ebbi nome Corrado Malaspina; 
1094,"non son l’antico, ma di lui discesi;","non sono il vecchio , ma un suo discendente;"
1095,a’ miei portai l’amor che qui raffina».,portai ai miei familiari quell’amore che qui si purifica ». 
1096,"«Oh!», diss’ io lui, «per li vostri paesi",«Oh!» dissi io a lui «non sono
1097,già mai non fui; ma dove si dimora,mai stato nei vostri paesi; ma c’è un luogo
1098,per tutta Europa ch’ei non sien palesi?,in tutta l’Europa abitata in cui essi non siano noti?
1099,"La fama che la vostra casa onora,","La fama che dà onore alla vostra casata, "
1100,"grida i segnori e grida la contrada,","celebra a gran voce  i signori e la regione , "
1101,sì che ne sa chi non vi fu ancora;,tanto che è nota  anche a chi non vi è ancora stato; 
1102,"e io vi giuro, s’io di sopra vada,",e vi giuro – così possa giungere alla sommità del monte  – 
1103,che vostra gente onrata non si sfregia,che la vostra onorata famiglia non cessa di fregiarsi  
1104,del pregio de la borsa e de la spada.,del merito  della liberalità  e della virtù militare .
1105,"Uso e natura sì la privilegia,","L’uso alla virtù e la disposizione naturale  la privilegiano tanto che,"
1106,"che, perché il capo reo il mondo torca,","benché la guida rea  travii  il mondo,"
1107,sola va dritta e ’l mal cammin dispregia».,essa sola va per la giusta strada e disprezza la via malvagia». 
1108,Ed elli: «Or va; che ’l sol non si ricorca,Ed egli: «Ora va’; il sole non tornerà a tramontare sette volte 
1109,sette volte nel letto che ’l Montone,in quella parte del cielo che l’Ariete  
1110,"con tutti e quattro i piè cuopre e inforca,","copre e tiene tra la forca delle sue quattro zampe, "
1111,che cotesta cortese oppinïone,che questa gentile opinione ti sarà fissata  
1112,ti fia chiavata in mezzo de la testa,nella mente con argomenti  più convincenti 
1113,"con maggior chiovi che d’altrui sermone,","delle parole  altrui, a meno che "
1114,se corso di giudicio non s’arresta».,non si arresti il corso del giudizio divino». 
1115,La concubina di Titone antico,"L’Aurora, compagna  del vecchio  Titone "
1116,"già s’imbiancava al balco d’orïente,",già biancheggiava all’orizzonte 
1117,fuor de le braccia del suo dolce amico;,lontana dalle braccia del suo dolce amico;
1118,"di gemme la sua fronte era lucente,","la sua fronte era lucente di stelle, "
1119,poste in figura del freddo animale,disposte a formare la figura del freddo animale  
1120,che con la coda percuote la gente;,che ferisce  la gente con la sua coda;
1121,"e la notte, de’ passi con che sale,","e nel luogo dove eravamo, la notte aveva percorso"
1122,"fatti avea due nel loco ov’ eravamo,","due passi di quelli con cui essa sale, "
1123,e ’l terzo già chinava in giuso l’ale;,mentre si apprestava a compiere anche il terzo  ; 
1124,"quand’ io, che meco avea di quel d’Adamo,","quando io, che avevo un corpo come Adamo, "
1125,"vinto dal sonno, in su l’erba inchinai","vinto dal sonno, mi coricai  sull’erba "
1126,là ’ve già tutti e cinque sedavamo.,là dove già stavamo seduti tutti e cinque. 
1127,Ne l’ora che comincia i tristi lai,"Nell’ora in cui, all’approssimarsi dell’alba, "
1128,"la rondinella presso a la mattina,","la rondinella comincia il suo lamentevole canto , "
1129,"forse a memoria de’ suo’ primi guai,","forse in ricordo delle sue prime sventure,"
1130,"e che la mente nostra, peregrina","e in cui la nostra mente, più distaccata "
1131,"più da la carne e men da’ pensier presa,","dal peso della carne e meno presa dalle preoccupazioni, "
1132,"a le sue visïon quasi è divina,","nelle sue visioni è quasi profetica , "
1133,in sogno mi parea veder sospesa,mi sembrava di vedere in sogno un’aquila  
1134,"un’aguglia nel ciel con penne d’oro,","dalle penne d’oro librata  nel cielo, "
1135,con l’ali aperte e a calare intesa;,con le ali distese e in procinto di scendere; 
1136,ed esser mi parea là dove fuoro,e mi sembrava di essere là dove 
1137,"abbandonati i suoi da Ganimede,","Ganimede  abbandonò i suoi compagni, "
1138,quando fu ratto al sommo consistoro.,quando fu rapito  per essere condotto al concilio degli dei . 
1139,Fra me pensava: ‘Forse questa fiede,Pensavo tra me: «Forse quest’aquila colpisce  
1140,"pur qui per uso, e forse d’altro loco","solo  qui per abitudine , e forse di sdegna di prendere "
1141,disdegna di portarne suso in piede’.,prede  da un altro luogo per portarle in alto fra gli artigli ». 
1142,"Poi mi parea che, poi rotata un poco,","Poi mi sembrava che, dopo aver compiuto alcuni voli concentrici , "
1143,"terribil come folgor discendesse,","scendesse terribile come la folgore,"
1144,e me rapisse suso infino al foco.,e mi rapisse su fino alla sfera del fuoco.
1145,Ivi parea che ella e io ardesse;,"Qui sembrava che lei e io bruciassimo, "
1146,"e sì lo ’ncendio imaginato cosse,","e l’incendio sognato fu così ardente , "
1147,che convenne che ’l sonno si rompesse.,che necessariamente il sonno si interruppe. 
1148,"Non altrimenti Achille si riscosse,","Non diversamente si svegliò  Achille, "
1149,li occhi svegliati rivolgendo in giro,volgendo gli occhi aperti  in giro 
1150,"e non sappiendo là dove si fosse,","e non sapendo in che luogo si trovasse,"
1151,quando la madre da Chirón a Schiro,"quando la madre  fra le sue braccia mentre dormiva,"
1152,"trafuggò lui dormendo in le sue braccia,","sottraendolo alla custodia di Chirone, lo trasportò  nell’isola di Schiro,"
1153,là onde poi li Greci il dipartiro;,da dove poi i Greci lo fecero partire ; 
1154,"che mi scoss’ io, sì come da la faccia","da come  mi destai io, non appena il sonno sparì "
1155,"mi fuggì ’l sonno, e diventa’ ismorto,","dal mio viso, e diventai pallido  "
1156,"come fa l’uom che, spaventato, agghiaccia.",come chi per lo spavento si sente gelare il sangue.
1157,"Dallato m’era solo il mio conforto,","Al mio fianco c’era solo Virgilio ,"
1158,"e ’l sole er’ alto già più che due ore,","e il sole era ormai alto da più di due ore, "
1159,e ’l viso m’era a la marina torto.,e il mio sguardo si era rivolto verso il mare. 
1160,"«Non aver tema», disse il mio segnore;",«Non avere paura » disse la mia guida; 
1161,"«fatti sicur, ché noi semo a buon punto;","«rassicurati, perché noi siamo a buon punto; "
1162,"non stringer, ma rallarga ogne vigore.","non diminuire  le tue forze, ma rinvigoriscile ."
1163,Tu se’ omai al purgatorio giunto:,Tu sei ormai arrivato al Purgatorio:
1164,vedi là il balzo che ’l chiude dintorno;,vedi laggiù il pendio  che lo circonda; 
1165,vedi l’entrata là ’ve par digiunto.,vedi l’ingresso laggiù dove il balzo sembra interrotto . 
1166,"Dianzi, ne l’alba che procede al giorno,","Poco fa , nei primi albori che precedono il sorgere del sole, "
1167,"quando l’anima tua dentro dormia,",quando la tua anima dormiva in te disteso 
1168,sovra li fiori ond’ è là giù addorno,"sui fiori che adornano la valletta laggiù, "
1169,"venne una donna, e disse: “I’ son Lucia;",venne una donna e disse: ‘Io sono Lucia: 
1170,lasciatemi pigliar costui che dorme;,"permettetemi di prendere costui che dorme, "
1171,sì l’agevolerò per la sua via”.,così potrò aiutarlo a continuare il suo cammino’.
1172,Sordel rimase e l’altre genti forme;,Sordello e le altre nobili anime  rimasero;
1173,"ella ti tolse, e come ’l dì fu chiaro,","Lucia ti prese  e appena si fece giorno,"
1174,sen venne suso; e io per le sue orme.,se ne venne su; e io seguii i suoi passi. 
1175,"Qui ti posò, ma pria mi dimostraro","Ti depose qui, ma prima i suoi begli occhi "
1176,li occhi suoi belli quella intrata aperta;,mi indicarono quella fessura nel balzo; 
1177,poi ella e ’l sonno ad una se n’andaro».,poi lei e il tuo sonno se ne andarono insieme ».
1178,A guisa d’uom che ’n dubbio si raccerta,"Come un uomo che si rassicura  dopo un’incertezza, "
1179,"e che muta in conforto sua paura,","e che trasforma il suo timore in fiducia , "
1180,"poi che la verità li è discoperta,","dopo che gli si è svelata la vera realtà, "
1181,mi cambia’ io; e come sanza cura,così mi trasformai io; e non appena la mia guida 
1182,"vide me ’l duca mio, su per lo balzo","mi vide senza alcun timore , "
1183,"si mosse, e io di rietro inver’ l’altura.",si diresse su per la roccia ; e io dietro a lui verso l’alto. 
1184,"Lettor, tu vedi ben com’ io innalzo","O lettore, considera con attenzione come io porti più in alto "
1185,"la mia matera, e però con più arte","il mio soggetto, e perciò non meravigliarti "
1186,non ti maravigliar s’io la rincalzo.,se io lo rafforzo  con più elevato stile. 
1187,"Noi ci appressammo, ed eravamo in parte","Noi ci avvicinammo  e ci trovammo in un luogo tale che,"
1188,"che là dove pareami prima rotto,","dove prima mi pareva di vedere una spaccatura , "
1189,"pur come un fesso che muro diparte,","proprio come una fenditura  che divide un muro, "
1190,"vidi una porta, e tre gradi di sotto","vidi una porta, e sotto di essa tre gradini"
1191,"per gire ad essa, di color diversi,",di colore diverso per raggiungerla 
1192,e un portier ch’ancor non facea motto.,e un portinaio che per il momento non pronunciava parola . 
1193,"E come l’occhio più e più v’apersi,","E quando fissai con attenzione  l’occhio su lui , "
1194,"vidil seder sovra ’l grado sovrano,","lo vidi sedere sul gradino più alto , "
1195,tal ne la faccia ch’io non lo soffersi;,così splendente in volto che non riuscii a guardarlo ; 
1196,"e una spada nuda avëa in mano,","e teneva in mano una spada sguainata , "
1197,"che reflettëa i raggi sì ver’ noi,",che rimandava a noi i raggi del suo splendore 
1198,ch’io drizzava spesso il viso in vano.,così che spesso tentavo invano di volgere lo sguardo a lui. 
1199,"«Dite costinci: che volete voi?»,","«Dite, dal luogo dove siete : che cosa volete?»"
1200,"cominciò elli a dire, «ov’ è la scorta?",egli cominciò a dire: «dov’è la guida ? 
1201,Guardate che ’l venir sù non vi nòi».,Badate che la vostra salita non vi rechi danno ». 
1202,"«Donna del ciel, di queste cose accorta»,","«Una donna venuta dal cielo, esperta  di queste cose»,"
1203,"rispuose ’l mio maestro a lui, «pur dianzi","gli rispose il mio maestro, «proprio poco fa ci disse:"
1204,ne disse: “Andate là: quivi è la porta”».,‘Andate là: questa è la porta’».
1205,"«Ed ella i passi vostri in bene avanzi»,","«Ed ella faccia progredire  i vostri passi nella via del bene»,"
1206,ricominciò il cortese portinaio:,riprese il cortese portinaio: 
1207,«Venite dunque a’ nostri gradi innanzi».,«Venite dunque davanti ai nostri gradini». 
1208,Là ne venimmo; e lo scaglion primaio,Ci portammo là; e il primo scalino  
1209,"bianco marmo era sì pulito e terso,","era di marmo bianco così nitido  e lucente,"
1210,ch’io mi specchiai in esso qual io paio.,che io mi specchiai in esso come appaio  in realtà.
1211,"Era il secondo tinto più che perso,","Il secondo era scuro più del color perso ,"
1212,"d’una petrina ruvida e arsiccia,","fatto di una pietra poco compatta ruvida e arida,"
1213,crepata per lo lungo e per traverso.,incrinata sia per lungo che per traverso. 
1214,"Lo terzo, che di sopra s’ammassiccia,","Il terzo, che si posa con la sua massa compatta "
1215,"porfido mi parea, sì fiammeggiante","sopra il secondo, mi sembrava porfido, "
1216,come sangue che fuor di vena spiccia.,di un rosso così acceso come il sangue che sprizza  fuori da una vena. 
1217,Sovra questo tenëa ambo le piante,"Sopra questo gradino teneva entrambi i piedi l’angelo di Dio, "
1218,l’angel di Dio sedendo in su la soglia,"il quale sedeva sulla soglia della porta, "
1219,che mi sembiava pietra di diamante.,che mi sembrava dura come il diamante.
1220,Per li tre gradi sù di buona voglia,"La mia guida trasse su per i tre gradini  me, "
1221,"mi trasse il duca mio, dicendo: «Chiedi","che lo seguivo di buona voglia, dicendo: "
1222,umilemente che ’l serrame scioglia».,"«Chiedi con umiltà, che apra la serratura della porta »."
1223,Divoto mi gittai a’ santi piedi;,Devotamente mi gettai ai piedi dell’angelo;
1224,"misericordia chiesi e ch’el m’aprisse,",gli chiesi misericordia e che mi aprisse la porta; 
1225,ma tre volte nel petto pria mi diedi.,ma prima mi battei tre volte il petto. 
1226,Sette P ne la fronte mi descrisse,Con la punta della spada mi incise 
1227,"col punton de la spada, e «Fa che lavi,","sulla fronte sette P e disse: «Quando sarai dentro,"
1228,"quando se’ dentro, queste piaghe» disse.",fa’ in modo di lavarti queste ferite». 
1229,"Cenere, o terra che secca si cavi,",La cenere o la terra che si scava  da un terreno arido  
1230,d’un color fora col suo vestimento;,sarebbe  di un colore simile al vestito dell’angelo; 
1231,e di sotto da quel trasse due chiavi.,e da sotto a quella tonaca tirò fuori due chiavi. 
1232,L’una era d’oro e l’altra era d’argento;,Una era d’oro e l’altra d’argento;
1233,pria con la bianca e poscia con la gialla,"prima con la bianca e poi con la gialla agì  sulla porta,"
1234,"fece a la porta sì, ch’i’ fu’ contento.","per aprirla, in modo da accontentarmi."
1235,"«Quandunque l’una d’este chiavi falla,","«Ogni volta che una di queste chiavi sbaglia ,"
1236,"che non si volga dritta per la toppa»,",in quanto non si gira nel senso giusto nella toppa»
1237,"diss’ elli a noi, «non s’apre questa calla.","ci disse l’angelo, «questo varco  non si apre."
1238,Più cara è l’una; ma l’altra vuol troppa,Una è più preziosa ; ma l’altra 
1239,"d’arte e d’ingegno avanti che diserri,",ha bisogno di molta esperienza e intelligenza 
1240,perch’ ella è quella che ’l nodo digroppa.,"prima che possa aprire, perché essa è quella che scioglie  il nodo . "
1241,Da Pier le tegno; e dissemi ch’i’ erri,Le ho avute da san Pietro; e mi disse che mi sbagliassi
1242,"anzi ad aprir ch’a tenerla serrata,","piuttosto nell’aprirla che nel tenerla chiusa, "
1243,pur che la gente a’ piedi mi s’atterri».,purché la gente si inginocchi ai miei piedi». 
1244,"Poi pinse l’uscio a la porta sacrata,","Poi spinse il battente della porta sacra, "
1245,dicendo: «Intrate; ma facciovi accorti,dicendo: «Entrate; ma vi avverto  
1246,che di fuor torna chi ’n dietro si guata».,che chi si guarda  indietro deve tornare fuori».
1247,E quando fuor ne’ cardini distorti,"E quando i battenti  di quella porta  sacra, "
1248,"li spigoli di quella regge sacra,","che sono di metallo sonante e robusto, "
1249,"che di metallo son sonanti e forti,","girarono  sui cardini, "
1250,non rugghiò sì né si mostrò sì acra,"non stridette  così, né si mostrò così dura "
1251,"Tarpëa, come tolto le fu il buono","la rupe Tarpea, quando fu estromesso il valoroso Metello, "
1252,"Metello, per che poi rimase macra.","che la custodiva, per cui poi rimase impoverita . "
1253,"Io mi rivolsi attento al primo tuono,",Mi rivolsi attento al primo forte rumore  
1254,e ‘Te Deum laudamus’ mi parea,e mi sembrò di udire cantato da voci mescolate 
1255,udire in voce mista al dolce suono.,a una dolce musica il ‘Te Deum laudamus’.
1256,Tale imagine a punto mi rendea,Ciò che io udivo mi riproduceva fedelmente  
1257,"ciò ch’io udiva, qual prender si suole",la stessa impressione  che di solito si riceve  
1258,quando a cantar con organi si stea;,"quando si assiste a un canto accompagnato dagli organi, "
1259,ch’or sì or no s’intendon le parole.,"per cui le parole ora si comprendono, ora no. "
1260,Poi fummo dentro al soglio de la porta,"Dopo che oltrepassammo la soglia della porta , "
1261,"che ’l mal amor de l’anime disusa,","che l’amore degli uomini rivolto al male  lascia in disuso, "
1262,"perché fa parer dritta la via torta,","perché fa sembrare retta la via errata, "
1263,sonando la senti’ esser richiusa;,avvertii che si era richiusa dal suono che aveva provocato;
1264,"e s’io avesse li occhi vòlti ad essa,","e se io avessi rivolto a essa lo sguardo, "
1265,qual fora stata al fallo degna scusa?,quale scusa sarebbe stata sufficiente a giustificare la mia trasgressione ? 
1266,"Noi salavam per una pietra fessa,","Noi salivamo  attraverso una fenditura nella roccia ,"
1267,"che si moveva e d’una e d’altra parte,","che procedeva tortuosamente piegando ora a destra, ora a sinistra, "
1268,sì come l’onda che fugge e s’appressa.,come l’onda che si ritrae e si avvicina.
1269,"«Qui si conviene usare un poco d’arte»,","«Qui è necessario usare un po’ d’accortezza », "
1270,"cominciò ’l duca mio, «in accostarsi","iniziò a dire la mia guida, «nell’avvicinarsi ora da una parte , "
1271,"or quinci, or quindi al lato che si parte».",ora dall’altra  al fianco della parete che rientra ». 
1272,"E questo fece i nostri passi scarsi,","E questo rese i nostri passi lenti ,"
1273,tanto che pria lo scemo de la luna,tanto che la luna calante  
1274,"rigiunse al letto suo per ricorcarsi,","era ritornata all’orizzonte per tramontare , "
1275,che noi fossimo fuor di quella cruna;,prima che noi fossimo fuori da quello scavato sentiero ; 
1276,ma quando fummo liberi e aperti,"ma quando ci liberammo e fummo in luogo aperto,"
1277,"sù dove il monte in dietro si rauna,","in alto dove il monte si ritrae  indietro, "
1278,ïo stancato e amendue incerti,essendo io stanco e ambedue incerti sulla strada
1279,"di nostra via, restammo in su un piano","da seguire, sostammo su un ripiano, "
1280,solingo più che strade per diserti.,più solitario delle strade che attraversano i deserti. 
1281,"Da la sua sponda, ove confina il vano,","Dalla parte esterna , dove confina con il vuoto ,"
1282,"al piè de l’alta ripa che pur sale,","fino alla base della parete che continua  a salire, "
1283,misurrebbe in tre volte un corpo umano;,misurerebbe circa tre volte la lunghezza del corpo umano; 
1284,"e quanto l’occhio mio potea trar d’ale,","e, fino a quanto il mio sguardo poteva spaziare , "
1285,"or dal sinistro e or dal destro fianco,","ora dalla parte sinistra, ora dalla destra,"
1286,questa cornice mi parea cotale.,questa cornice mi pareva della stessa misura . 
1287,"Là sù non eran mossi i piè nostri anco,","Lassù non avevamo ancora fatto un passo, "
1288,quand’ io conobbi quella ripa intorno,quando io mi accorsi che quella parte della ripa 
1289,"che dritto di salita aveva manco,","che era meno  ripida, "
1290,esser di marmo candido e addorno,era di marmo candido e decorata 
1291,"d’intagli sì, che non pur Policleto,","di bassorilievi  tali che non solo Policleto , "
1292,ma la natura lì avrebbe scorno.,ma la natura stessa sarebbe sconfitta . 
1293,L’angel che venne in terra col decreto,L’angelo  che scese in terra portando 
1294,"de la molt’ anni lagrimata pace,","con sé il decreto della pace , sospirata per lunghi secoli, "
1295,"ch’aperse il ciel del suo lungo divieto,","che aprì le porte del cielo sciogliendo il lungo divieto ,"
1296,dinanzi a noi pareva sì verace,"appariva lì davanti a noi così verosimile, "
1297,"quivi intagliato in un atto soave,","scolpito qui in un atteggiamento dolce,"
1298,che non sembiava imagine che tace.,da non sembrare una muta raffigurazione. 
1299,Giurato si saria ch’el dicesse ‘Ave!’;,Si sarebbe giurato che egli dicesse ‘Ave!’; 
1300,perché iv’ era imaginata quella,infatti vi era scolpita colei  
1301,ch’ad aprir l’alto amor volse la chiave;,che girò la chiave per aprire le porte all’amore divino ; 
1302,e avea in atto impressa esta favella,e nel suo atteggiamento  sembrava veramente dire : 
1303,"‘Ecce ancilla Deï’, propriamente","‘Ecco l’ancella di Dio’, in modo preciso "
1304,come figura in cera si suggella.,come nella cera si imprime la figura del sigillo . 
1305,"«Non tener pur ad un loco la mente»,","«Non rivolgere la tua attenzione sempre a un’unica scena », "
1306,"disse ’l dolce maestro, che m’avea","disse il caro maestro, rispetto al quale io"
1307,da quella parte onde ’l cuore ha la gente.,ero dalla parte del cuore . 
1308,"Per ch’i’ mi mossi col viso, e vedea","Perciò io mi spostai con lo sguardo, e vidi "
1309,"di retro da Maria, da quella costa","dietro  Maria, dalla parte "
1310,"onde m’era colui che mi movea,","in cui era colui che mi guidava , "
1311,un’altra storia ne la roccia imposta;,un’altra storia scolpita  nella roccia;
1312,"per ch’io varcai Virgilio, e fe’mi presso,",allora oltrepassai  Virgilio e mi avvicinai  
1313,acciò che fosse a li occhi miei disposta.,in modo che si offrisse ai miei occhi nella sua ampiezza .
1314,Era intagliato lì nel marmo stesso,"Erano scolpiti lì, sempre nel marmo, "
1315,"lo carro e ’ buoi, traendo l’arca santa,","il carro e i buoi che tiravano  l’Arca santa,"
1316,per che si teme officio non commesso.,per la quale l’uomo teme di svolgere un compito  che non gli è stato affidato . 
1317,"Dinanzi parea gente; e tutta quanta,","Davanti al carro appariva una folla; e tutta quanta,"
1318,"partita in sette cori, a’ due mie’ sensi","suddivisa in sette schiere , ai miei due sensi "
1319,"faceva dir l’un ‘No’, l’altro ‘Sì, canta’.","faceva dire all’uno  ‘No, non canta’, all’altro  ‘Sì, canta’. "
1320,Similemente al fummo de li ’ncensi,Allo stesso modo di fronte al fumo degli incensi 
1321,"che v’era imaginato, li occhi e ’l naso","che vi erano raffigurati, gli occhi e il naso  "
1322,e al sì e al no discordi fensi.,si fecero discordi  nell’affermare e nel negare. 
1323,"Lì precedeva al benedetto vaso,","Lì davanti all’Arca santa  avanzava Davide, "
1324,"trescando alzato, l’umile salmista,","l’umile cantore di salmi, danzando  con vesti succinte , "
1325,e più e men che re era in quel caso.,e in quell’occasione era più che re  e meno che un re .
1326,"Di contra, effigïata ad una vista","Di fronte a lui, scolpita alla finestra di un grande palazzo, "
1327,"d’un gran palazzo, Micòl ammirava","la moglie Micòl guardava stupita, "
1328,sì come donna dispettosa e trista.,come una donna sprezzante  e crucciata. 
1329,"I’ mossi i piè del loco dov’ io stava,","Io mossi i passi dal luogo dove mi ero fermato,"
1330,"per avvisar da presso un’altra istoria,","per osservare da vicino un’altra scena, "
1331,che di dietro a Micòl mi biancheggiava.,che risaltava sul marmo bianco  dopo la raffigurazione di Micòl. 
1332,Quiv’ era storïata l’alta gloria,Qui era scolpita  la storia dell’azione più gloriosa  
1333,"del roman principato, il cui valore","dell’imperatore  romano, la cui virtù fece sì "
1334,mosse Gregorio a la sua gran vittoria;,che Gregorio Magno si muovesse verso la sua grande vittoria;
1335,i’ dico di Traiano imperadore;,io parlo dell’imperatore Traiano; 
1336,"e una vedovella li era al freno,","e una vedovella era raffigurata mentre teneva le briglie del suo cavallo , "
1337,di lagrime atteggiata e di dolore.,in atteggiamento di pianto e di dolore. 
1338,Intorno a lui parea calcato e pieno,"Intorno a lui lo spazio era gemito  e pieno di una folla di cavalieri,"
1339,"di cavalieri, e l’aguglie ne l’oro",e gli stemmi delle aquile  ricamate nell’oro 
1340,sovr’ essi in vista al vento si movieno.,sembravano  muoversi al vento sopra di loro.
1341,La miserella intra tutti costoro,La povera donna in mezzo a tutta questa gente 
1342,"pareva dir: «Segnor, fammi vendetta","sembrava dire: «O Signore, rendimi giustizia "
1343,"di mio figliuol ch’è morto, ond’ io m’accoro»;","per mio figlio che è stato ucciso, e per il quale io piango disperata »;"
1344,ed elli a lei rispondere: «Or aspetta,e l’imperatore pareva risponderle: «Aspetta finché io torni». 
1345,"tanto ch’i’ torni»; e quella: «Segnor mio»,","E quella: «Mio Signore», con l’atteggiamento di una persona"
1346,"come persona in cui dolor s’affretta,","nel cui animo urge  il dolore,"
1347,"«se tu non torni?»; ed ei: «Chi fia dov’ io,","«se tu non tornassi?»; ed egli: «Chi occuperà  il mio posto , "
1348,la ti farà»; ed ella: «L’altrui bene,"ti renderà giustizia»; ed ella: «Il bene fatto da un altro a che ti gioverà , "
1349,"a te che fia, se ’l tuo metti in oblio?»;",se trascurerai  di farlo tu stesso?»; 
1350,ond’ elli: «Or ti conforta; ch’ei convene,per cui egli: «Fatti ora coraggio; 
1351,ch’i’ solva il mio dovere anzi ch’i’ mova:,ché è giusto  che io compia il mio dovere prima che io parta:
1352,giustizia vuole e pietà mi ritene».,"lo vuole la giustizia, e la pietà mi impedisce di partire »."
1353,Colui che mai non vide cosa nova,"Dio, per il quale nessuna cosa è nuova,"
1354,"produsse esto visibile parlare,",fu l’artefice  di questo linguaggio 
1355,novello a noi perché qui non si trova.,"che diventa immagine , meraviglioso  per noi perché sulla terra non si trova. "
1356,Mentr’ io mi dilettava di guardare,Mentre io godevo ad ammirare le raffigurazioni 
1357,"l’imagini di tante umilitadi,","di così celebri atti di umiltà, preziose  a vedersi "
1358,"e per lo fabbro loro a veder care,","e per via del loro artefice ,"
1359,"«Ecco di qua, ma fanno i passi radi»,","«Ecco da questa parte, ma avanzano lentamente », "
1360,"mormorava il poeta, «molte genti:","mormorava Virgilio, «molte anime: "
1361,questi ne ’nvïeranno a li alti gradi».,queste ci indicheranno la via  verso le cornici più alte». 
1362,"Li occhi miei, ch’a mirare eran contenti","I miei occhi, che erano paghi dalla gioia di ammirare "
1363,"per veder novitadi ond’ e’ son vaghi,","perché vedevano cose straordinarie di cui sono sempre desiderosi , "
1364,volgendosi ver’ lui non furon lenti.,non furono lenti nel rivolgersi verso Virgilio. 
1365,"Non vo’ però, lettor, che tu ti smaghi","Non voglio però, o lettore, che tu ti distolga  "
1366,di buon proponimento per udire,"dal buon proposito di pentirti, nell’udire "
1367,come Dio vuol che ’l debito si paghi.,come Dio esige che si saldi il debito delle colpe. 
1368,Non attender la forma del martìre:,Non pensare  alla forma del castigo : 
1369,pensa la succession; pensa ch’al peggio,pensa a ciò che viene dopo ; 
1370,oltre la gran sentenza non può ire.,"pensa che, nel peggiore dei casi, non può andare oltre il giudizio universale . "
1371,"Io cominciai: «Maestro, quel ch’io veggio","Io cominciai a dire: «Maestro, quel che io vedo "
1372,"muovere a noi, non mi sembian persone,","avanzare verso di noi, non mi sembrano figure umane "
1373,"e non so che, sì nel veder vaneggio».","e non so che cosa siano, tanto mi confondo  nel discernere»."
1374,Ed elli a me: «La grave condizione,Ed egli a me: «La terribile qualità del loro tormento 
1375,"di lor tormento a terra li rannicchia,","li fa stare rannicchiati a terra,"
1376,sì che ’ miei occhi pria n’ebber tencione.,tanto che i miei occhi in un primo momento stentarono a riconoscerle . 
1377,"Ma guarda fiso là, e disviticchia","Ma osserva attentamente  là, e con gli occhi districa  "
1378,col viso quel che vien sotto a quei sassi:,la gente che cammina sotto a quei massi: 
1379,già scorger puoi come ciascun si picchia».,ecco già puoi scorgere come ogni anima si batta il petto ».
1380,"O superbi cristian, miseri lassi,","O cristiani superbi, infelici e sventurati , "
1381,"che, de la vista de la mente infermi,","che, ottenebrati d’intelletto, "
1382,"fidanza avete ne’ retrosi passi,",avete fiducia  nei passi a ritroso; 
1383,non v’accorgete voi che noi siam vermi,"non vi accorgete che noi uomini siamo come delle larve , "
1384,"nati a formar l’angelica farfalla,","nati per trasformare  l’anima in un’angelica farfalla,"
1385,che vola a la giustizia sanza schermi?,che si presenta davanti alla giustizia di Dio senza nessuna difesa ? 
1386,"Di che l’animo vostro in alto galla,","Per quali motivi il vostro animo galleggia  in alto, "
1387,"poi siete quasi antomata in difetto,","poiché siete quasi insetti  incompleti ,"
1388,sì come vermo in cui formazion falla?,così come il bruco  il cui sviluppo non è ancora completo ? 
1389,"Come per sostentar solaio o tetto,",Come talvolta si vede una figura umana rannicchiata 
1390,per mensola talvolta una figura,"con le ginocchia al petto per sostenere un soffitto o un tetto, "
1391,"si vede giugner le ginocchia al petto,","che, pur non essendo vera, fa nascere in chi la vede un senso "
1392,la qual fa del non ver vera rancura,di vera compassione ; 
1393,nascere ’n chi la vede; così fatti,"a quel modo io vidi atteggiati quegli spiriti, "
1394,"vid’ io color, quando puosi ben cura.",quando li osservai con attenzione. 
1395,Vero è che più e meno eran contratti,"È vero tuttavia che erano più o meno rannicchiati , "
1396,secondo ch’avien più e meno a dosso;,a seconda del maggiore o minore peso che essi avevano addosso; 
1397,"e qual più pazïenza avea ne li atti,",e quello che dimostrava nell’atteggiamento maggiore capacità di sopportazione 
1398,piangendo parea dicer: ‘Più non posso’.,sembrava dire piangendo: ‘Non ne posso più’. 
1399,"«O Padre nostro, che ne’ cieli stai,","«Padre nostro, che stai nei cieli, "
1400,"non circunscritto, ma per più amore","non perché da essi limitato , ma per l’amore più intenso "
1401,"ch’ai primi effetti di là sù tu hai,","che rivolgi alle prime creature  che ponesti lassù, "
1402,laudato sia ’l tuo nome e ’l tuo valore,sia santificato il tuo nome e la tua virtù  
1403,"da ogne creatura, com’ è degno","da tutte le creature, com’è giusto "
1404,di render grazie al tuo dolce vapore.,render grazie al tuo dolce spirito .
1405,"Vegna ver’ noi la pace del tuo regno,","Venga verso di noi la pace del tuo regno,"
1406,"ché noi ad essa non potem da noi,","poiché noi non possiamo raggiungerla  da soli,"
1407,"s’ella non vien, con tutto nostro ingegno.","malgrado i nostri sforzi , se non ci viene incontro. "
1408,Come del suo voler li angeli tuoi,Come i tuoi angeli dedicano  
1409,"fan sacrificio a te, cantando osanna,","a te tutta la loro volontà, cantando osanna, "
1410,così facciano li uomini de’ suoi.,così facciano gli uomini della loro volontà. 
1411,"Dà oggi a noi la cotidiana manna,","Dacci oggi il pane  quotidiano, "
1412,sanza la qual per questo aspro diserto,senza il quale in questo arduo  deserto 
1413,a retro va chi più di gir s’affanna.,chi più si affanna a procedere  maggiormente retrocede. 
1414,E come noi lo mal ch’avem sofferto,E come noi perdoniamo a tutti il male 
1415,"perdoniamo a ciascuno, e tu perdona","che abbiamo subito , anche tu perdonalo a noi "
1416,"benigno, e non guardar lo nostro merto.","misericordioso, e non guardare il nostro merito. "
1417,"Nostra virtù che di legger s’adona,","Non mettere alla prova  con Satana  la nostra potenza, "
1418,"non spermentar con l’antico avversaro,","che si abbatte  con facilità, "
1419,ma libera da lui che sì la sprona.,ma liberala da lui che tanto la spinge al male . 
1420,"Quest’ ultima preghiera, segnor caro,","Quest’ultima preghiera, signore caro,"
1421,"già non si fa per noi, ché non bisogna,","ormai non la facciamo per noi, perché non ne abbiamo bisogno, "
1422,ma per color che dietro a noi restaro».,ma per gli uomini che sono rimasti dietro a noi ». 
1423,Così a sé e noi buona ramogna,"Così quelle ombre, formulando con la preghiera  "
1424,"quell’ ombre orando, andavan sotto ’l pondo,","a noi e a sé un buon augurio , andavano sotto il peso ,"
1425,"simile a quel che talvolta si sogna,","simile a quello di un incubo notturno, "
1426,disparmente angosciate tutte a tondo,girando intorno al monte oppresse in misura diversa  
1427,"e lasse su per la prima cornice,","e stanche  su per il primo girone,"
1428,purgando la caligine del mondo.,purificando la nebbia  della vita mondana.
1429,"Se di là sempre ben per noi si dice,","Se le anime del Purgatorio  pregano sempre per noi ,"
1430,di qua che dire e far per lor si puote,in terra  che cosa si può dire e fare per loro
1431,da quei c’hanno al voler buona radice?,da parte dei viventi che sono in grazia di Dio ?
1432,Ben si de’ loro atar lavar le note,È doveroso aiutarli  a purgare le macchie  
1433,"che portar quinci, sì che, mondi e lievi,","del peccato che portarono dal mondo , così che, puri e leggeri, "
1434,possano uscire a le stellate ruote.,possano salire alle sfere celesti rotanti . 
1435,"«Deh, se giustizia e pietà vi disgrievi",«Possano la giustizia e la misericordia liberarvi  presto 
1436,"tosto, sì che possiate muover l’ala,","da questi pesi, in modo che possiate iniziare il volo, "
1437,"che secondo il disio vostro vi lievi,","che vi innalzi  secondo il vostro desiderio, "
1438,mostrate da qual mano inver’ la scala,indicateci da quale parte si va più in fretta  
1439,"si va più corto; e se c’è più d’un varco,","verso la scala; e se c’è più di un passaggio, "
1440,quel ne ’nsegnate che men erto cala;,insegnateci quello che scende  meno ripido: 
1441,"ché questi che vien meco, per lo ’ncarco","perché costui che viene con me, per via del peso"
1442,"de la carne d’Adamo onde si veste,","del corpo umano  di cui è rivestito, "
1443,"al montar sù, contra sua voglia, è parco».","è lento  a salire, contrariamente al suo desiderio». "
1444,"Le lor parole, che rendero a queste","Non fu manifesto da chi  venissero le parole, "
1445,"che dette avea colui cu’ io seguiva,",che risposero  a queste che aveva 
1446,non fur da cui venisser manifeste;,detto loro colui che io seguivo; 
1447,ma fu detto: «A man destra per la riva,"ma fu detto: «Venite con noi a destra lungo la parete, "
1448,"con noi venite, e troverete il passo",e troverete un varco  che rende 
1449,possibile a salir persona viva.,possibile la salita a una persona viva.
1450,E s’io non fossi impedito dal sasso,E se io non fossi impedito dal masso che piega 
1451,"che la cervice mia superba doma,","il mio capo  superbo, per cui è necessario  "
1452,"onde portar convienmi il viso basso,","che io chini lo sguardo a terra, io guarderei costui,"
1453,"cotesti, ch’ancor vive e non si noma,","che è ancora vivo e non dice il suo nome , "
1454,"guardere’ io, per veder s’i’ ’l conosco,","per vedere se lo conosco, e per indurlo alla pietà "
1455,e per farlo pietoso a questa soma.,per questo pesante carico .
1456,Io fui latino e nato d’un gran Tosco:,Io fui italiano  e nato da un nobile  toscano: 
1457,Guiglielmo Aldobrandesco fu mio padre;,mio padre fu Guglielmo Aldobrandesco; 
1458,non so se ’l nome suo già mai fu vosco.,non so se il suo nome fu mai noto a voi .
1459,L’antico sangue e l’opere leggiadre,La nobiltà della stirpe  e le opere virtuose 
1460,"d’i miei maggior mi fer sì arrogante,","dei miei antenati mi resero così arrogante, che, "
1461,"che, non pensando a la comune madre,","non pensando all’origine comune  di tutti gli uomini,"
1462,"ogn’ uomo ebbi in despetto tanto avante,","ebbi in disprezzo  ogni uomo a tal punto, "
1463,"ch’io ne mori’, come i Sanesi sanno,","che fui ucciso, in che modo lo sanno i Senesi "
1464,e sallo in Campagnatico ogne fante.,e lo sanno  anche i bambini  in Campagnatico. 
1465,Io sono Omberto; e non pur a me danno,Io sono Omberto; e la superbia recò danno 
1466,"superbia fa, ché tutti miei consorti","non solo a me, perché essa ha trascinato con sé "
1467,ha ella tratti seco nel malanno.,nella rovina  tutti i miei consanguinei . 
1468,E qui convien ch’io questo peso porti,E qui è necessario che io porti questo peso 
1469,"per lei, tanto che a Dio si sodisfaccia,","a causa della superbia , per il tempo necessario per pagare a Dio il debito  "
1470,"poi ch’io nol fe’ tra ’ vivi, qui tra ’ morti».","della mia colpa, qui fra i morti, poiché non lo feci fra i vivi». "
1471,Ascoltando chinai in giù la faccia;,Mentre ascoltavo chinai in giù la faccia; 
1472,"e un di lor, non questi che parlava,","e uno di loro, non questo che parlava,"
1473,"si torse sotto il peso che li ’mpaccia,","si contorse sotto il peso che li impedisce ,"
1474,"e videmi e conobbemi e chiamava,","e mi vide e mi riconobbe e mi chiamava,"
1475,tenendo li occhi con fatica fisi,"tenendo con fatica gli occhi fissi verso di me, "
1476,a me che tutto chin con loro andava.,che camminavo tutto chino insieme con loro.
1477,"«Oh!», diss’ io lui, «non se’ tu Oderisi,","«Oh!» io dissi a lui: «Tu non sei Oderisi, "
1478,l’onor d’Agobbio e l’onor di quell’ arte,onore di Gubbio  e onore di quell’arte 
1479,ch’alluminar chiamata è in Parisi?».,che a Parigi viene chiamata alluminare?». 
1480,"«Frate», diss’ elli, «più ridon le carte","Egli disse: «Fratello, le carte che Franco Bolognese "
1481,che pennelleggia Franco Bolognese;,dipinge  sono più vivaci ; 
1482,"l’onore è tutto or suo, e mio in parte.","l’onore è ora tutto suo, e mio solo in parte. "
1483,Ben non sare’ io stato sì cortese,Certo io non sarei stato così generoso  
1484,"mentre ch’io vissi, per lo gran disio","finché fui in vita, a causa del mio vivo desiderio "
1485,de l’eccellenza ove mio core intese.,di primeggiare a cui il mio cuore fu rivolto intensamente . 
1486,Di tal superbia qui si paga il fio;,Io pago qui la pena  di tale superbia;
1487,"e ancor non sarei qui, se non fosse","e neppure sarei qui se non fosse avvenuto che, "
1488,"che, possendo peccar, mi volsi a Dio.","pur potendo  ancora peccare, mi rivolsi pentito a Dio. "
1489,Oh vana gloria de l’umane posse!,"Oh, vanità dell’umano valore ! "
1490,"com’ poco verde in su la cima dura,","quanto poco tempo il verde permane sulla cima, "
1491,se non è giunta da l’etati grosse!,se non è seguito  da età di decadenza ! 
1492,Credette Cimabue ne la pittura,"Cimabue credette di dominare gli altri  nella pittura, "
1493,"tener lo campo, e ora ha Giotto il grido,","e invece Giotto ha ora la gloria ,"
1494,sì che la fama di colui è scura.,tanto che la sua fama è oscurata. 
1495,Così ha tolto l’uno a l’altro Guido,In tal modo Guido  ha tolto all’altro Guido  
1496,la gloria de la lingua; e forse è nato,la gloria della poesia in volgare ; 
1497,chi l’uno e l’altro caccerà del nido.,e forse è nato chi caccerà entrambi dalla loro sicura posizione .
1498,Non è il mondan romore altro ch’un fiato,La fama  mondana non è altro che un alito  
1499,"di vento, ch’or vien quinci e or vien quindi,","di vento che spira ora da una parte  e ora dall’altra , "
1500,e muta nome perché muta lato.,e cambia nome perché cambia la direzione di provenienza . 
1501,"Che voce avrai tu più, se vecchia scindi","Quale maggiore fama  avrai, se muori vecchio , "
1502,"da te la carne, che se fossi morto",di quella che avresti avuta se fossi morto prima di smettere 
1503,"anzi che tu lasciassi il ‘pappo’ e ’l ‘dindi’,","di dire  ‘pane’ e ‘denari’,"
1504,pria che passin mill’ anni? ch’è più corto,"prima che trascorrano mille anni? che è un tempo, "
1505,"spazio a l’etterno, ch’un muover di ciglia","rispetto all’eternità, più breve di un batter di ciglia "
1506,al cerchio che più tardi in cielo è torto.,rispetto al movimento del cielo  che si volge  più lento. 
1507,Colui che del cammin sì poco piglia,Tutta la Toscana celebrò  colui che cammina 
1508,"dinanzi a me, Toscana sonò tutta;",lentamente  davanti a me; 
1509,"e ora a pena in Siena sen pispiglia,","e ora si bisbiglia  di lui appena a Siena,"
1510,ond’ era sire quando fu distrutta,di cui era signore  quando fu distrutta 
1511,"la rabbia fiorentina, che superba","la furiosa prepotenza  dei Fiorentini, "
1512,fu a quel tempo sì com’ ora è putta.,che allora fu superba così come ora si vende per denaro .
1513,"La vostra nominanza è color d’erba,","La fama umana  è come il colore dell’erba, "
1514,"che viene e va, e quei la discolora","che nasce e presto muore, e la fa scolorire lo stesso sole  in virtù del quale "
1515,per cui ella esce de la terra acerba».,essa ancora tenera  esce dalla terra». 
1516,E io a lui: «Tuo vero dir m’incora,E io a lui: «Le tue parole veritiere  m’in fondono 
1517,"bona umiltà, e gran tumor m’appiani;","un’umiltà che fa volgere al bene, e mitigano  la grande superbia : "
1518,ma chi è quei di cui tu parlavi ora?».,ma chi è quello di cui tu ora parlavi?». 
1519,"«Quelli è», rispuose, «Provenzan Salvani;",Rispose: «Quello è Provenzan Salvani; 
1520,ed è qui perché fu presuntüoso,ed è qui perché ebbe la presunzione di ridurre 
1521,a recar Siena tutta a le sue mani.,tutta Siena in suo potere . 
1522,"Ito è così e va, sanza riposo,","Già è andato  così chino e così va, senza tregua , "
1523,poi che morì; cotal moneta rende,dal giorno che morì; chi nel mondo ha osato troppo  
1524,a sodisfar chi è di là troppo oso».,soggiace a tale penitenza  per pagare  il suo debito». 
1525,"E io: «Se quello spirito ch’attende,",E io dissi: «Se quello spirito che attende l’estremo limite 
1526,"pria che si penta, l’orlo de la vita,","della vita prima di pentirsi, deve restare quaggiù ,"
1527,"qua giù dimora e qua sù non ascende,",e non può salire in questa cornice  
1528,"se buona orazïon lui non aita,","prima che passi tanto tempo quanto visse,"
1529,"prima che passi tempo quanto visse,","se preghiere di persone in grazia di Dio  non lo aiutano, "
1530,come fu la venuta lui largita?».,come gli fu concessa  l’ascesa ?». 
1531,"«Quando vivea più glorïoso», disse,","«Quando era ancora all’apice della sua fama », disse, "
1532,"«liberamente nel Campo di Siena,","«deposto ogni sentimento di vergogna, si pose  "
1533,"ogne vergogna diposta, s’affisse;",spontaneamente nella piazza del Campo a Siena; 
1534,"e lì, per trar l’amico suo di pena,","e stando lì, per sottrarre un suo amico dalla pena,"
1535,"ch’e’ sostenea ne la prigion di Carlo,","in cui era tenuto nella prigione di Carlo, "
1536,si condusse a tremar per ogne vena.,si ridusse a tremare tutto dentro di sé per l’umiliazione. 
1537,"Più non dirò, e scuro so che parlo;",Non dirò di più e so che parlo in modo incomprensibile; 
1538,"ma poco tempo andrà, che ’ tuoi vicini",ma non trascorrerà troppo tempo che i tuoi concittadini 
1539,faranno sì che tu potrai chiosarlo.,faranno in modo che tu potrai interpretare con chiarezza . 
1540,Quest’ opera li tolse quei confini».,Proprio quel gesto  lo liberò dai confini ». 
1541,"Di pari, come buoi che vanno a giogo,","Curvo e lento, come due buoi che procedono aggiogati, "
1542,"m’andava io con quell’ anima carca,","io camminavo affiancato a quell’anima  gravata dal peso , "
1543,fin che ’l sofferse il dolce pedagogo.,finché lo permise il mio affettuoso maestro Virgilio. 
1544,Ma quando disse: «Lascia lui e varca;,Ma quando disse:«Lascia Oderisi e passa oltre ; 
1545,"ché qui è buono con l’ali e coi remi,","perché qui  è opportuno che ciascuno,"
1546,"quantunque può, ciascun pinger sua barca»;","per quanto è possibile, spinga avanti la sua barca con le vele  e con i remi»; "
1547,dritto sì come andar vuolsi rife’mi,"allora ripresi la posizione eretta, così come è naturale  camminare, "
1548,"con la persona, avvegna che i pensieri",sebbene  i miei pensieri 
1549,mi rimanessero e chinati e scemi.,rimanessero atteggiati in basso dall’umiltà e privi di superbia .
1550,"Io m’era mosso, e seguia volontieri","Io mi ero mosso, e seguivo con piacere "
1551,"del mio maestro i passi, e amendue","I passi di Virgilio, ed entrambi mostravamo già quanto"
1552,già mostravam com’ eravam leggeri;,fossimo agili ; 
1553,ed el mi disse: «Volgi li occhi in giùe:,quando egli mi disse: «Rivolgi lo sguardo a terra: 
1554,"buon ti sarà, per tranquillar la via,","ti sarà utile, per rendere più sereno  il cammino,"
1555,veder lo letto de le piante tue».,osservare il pavimento  su cui poggi i piedi».
1556,"Come, perché di lor memoria sia,","Come le tombe scavate nella terra  hanno, "
1557,sovra i sepolti le tombe terragne,"sopra i defunti ivi sepolti, lapidi incise "
1558,"portan segnato quel ch’elli eran pria,","con l’immagine di quando erano vivi , "
1559,onde lì molte volte si ripiagne,"per serbarne la memoria , "
1560,"per la puntura de la rimembranza,",per cui lì sulle tombe molto spesso si rinnova nei vivi 
1561,che solo a’ pïi dà de le calcagne;,"il dolore  a causa dello stimolo del ricordo,"
1562,"sì vid’ io lì, ma di miglior sembianza",che colpisce intensamente  solo le anime pietose;
1563,"secondo l’artificio, figurato","allo stesso modo, ma raffigurato meglio per via dell’abilità artistica , "
1564,quanto per via di fuor del monte avanza.,Io vidi lì scolpito tutto lo spazio che sporge dal monte  formando la via .
1565,Vedea colui che fu nobil creato,Da un lato vedevo colui che fu da Dio creato
1566,"più ch’altra creatura, giù dal cielo","come la più nobile di tutte le creature ,"
1567,"folgoreggiando scender, da l’un lato.",precipitare dal cielo con la velocità di un fulmine . 
1568,Vedëa Brïareo fitto dal telo,"Dall’altra parte vedevo giacere Briareo, "
1569,"celestïal giacer, da l’altra parte,","trafitto dal fulmine  di Giove ,"
1570,grave a la terra per lo mortal gelo.,pesando  sulla terra per l’immobilità  della morte.
1571,"Vedea Timbreo, vedea Pallade e Marte,","Vedevo Apollo , con Pallade e Marte,"
1572,"armati ancora, intorno al padre loro,","ancora armati, intorno al loro padre ,"
1573,mirar le membra d’i Giganti sparte.,contemplare le membra dei giganti sparse. 
1574,Vedea Nembròt a piè del gran lavoro,"Vedevo Nembrot quasi sgomento  ai piedi della grande opera , "
1575,"quasi smarrito, e riguardar le genti",e in atto di guardare fisso i compagni 
1576,che ’n Sennaàr con lui superbi fuoro.,che con lui furono superbi nella pianura di Sennaàr.
1577,"O Nïobè, con che occhi dolenti","O Niobe, con quali occhi addolorati "
1578,"vedea io te segnata in su la strada,","io ti vedevo raffigurata  sulla strada,"
1579,tra sette e sette tuoi figliuoli spenti!,tra le tue sette figlie e i tuoi sette figli tutti uccisi! 
1580,"O Saùl, come in su la propria spada","O Saul, come qui tu apparivi ucciso "
1581,"quivi parevi morto in Gelboè,","dalla tua stessa spada in Gelboè,"
1582,che poi non sentì pioggia né rugiada!,che da quel giorno non ricevette più né pioggia né rugiada! 
1583,"O folle Aragne, sì vedea io te","O temeraria Aragne, allo stesso modo io vedevo te, "
1584,"già mezza ragna, trista in su li stracci","già per metà trasformata in ragno, addolorata fra i brandelli  della tela "
1585,de l’opera che mal per te si fé.,ricamata da te per la tua sventura . 
1586,"O Roboàm, già non par che minacci","O Roboamo, la tua figura  qui rappresentata "
1587,quivi ’l tuo segno; ma pien di spavento,non sembra più minacciare; ma piena di spavento 
1588,"nel porta un carro, sanza ch’altri il cacci.","la porta via un carro, senza che nessuno lo insegua . "
1589,Mostrava ancor lo duro pavimento,Il pavimento di marmo rivelava ancora come Almeone 
1590,come Almeon a sua madre fé caro,fece pagare cara alla madre la collana  
1591,parer lo sventurato addornamento.,che portava sventura.
1592,Mostrava come i figli si gittaro,Rivelava come i figli del re degli Assiri Sennacherib 
1593,"sovra Sennacherìb dentro dal tempio,","aggredirono  il padre dentro al tempio e,"
1594,"e come, morto lui, quivi il lasciaro.","dopo averlo ucciso, lì lo lasciarono."
1595,Mostrava la ruina e ’l crudo scempio,Esso mostrava la strage   e il crudele strazio
1596,"che fé Tamiri, quando disse a Ciro:","che fece la regina Tamiri, quando disse al capo mozzato di Ciro: "
1597,"«Sangue sitisti, e io di sangue t’empio».","«Hai avuto sete di sangue, e perciò io ti sazio di sangue». "
1598,Mostrava come in rotta si fuggiro,"Mostrava come fuggirono sconfitti  gli Assiri, "
1599,"li Assiri, poi che fu morto Oloferne,","dopo l’uccisione di Oloferne, e quello "
1600,e anche le reliquie del martiro.,che era rimasto di lui  dopo la morte. 
1601,Vedeva Troia in cenere e in caverne;,Vedevo Troia in cenere e in macerie ; 
1602,"o Ilïón, come te basso e vile","o Ilio, come la scultura  che lì si poteva distinguere, "
1603,mostrava il segno che lì si discerne!,ti rappresentava in basso stato e spregevole! 
1604,Qual di pennel fu maestro o di stile,"Quale grande pittore  o scultore  vi fu mai, "
1605,che ritraesse l’ombre e ’ tratti ch’ivi,capace di rappresentare le figure  e i loro lineamenti  
1606,mirar farieno uno ingegno sottile?,come quelle che qui farebbero meravigliare anche un artista di alta competenza ? 
1607,Morti li morti e i vivi parean vivi:,I morti apparivano realmente morti e i vivi realmente vivi: 
1608,"non vide mei di me chi vide il vero,","chi vide dal vero le scene che io calpestai , "
1609,"quant’ io calcai, fin che chinato givi.","per tutto il tempo che andai  a capo chino, non le vide certo meglio  di me. "
1610,"Or superbite, e via col viso altero,","Or dunque insuperbitevi e procedete col viso altero, "
1611,"figliuoli d’Eva, e non chinate il volto","o figli di Eva, e non chinate il volto in modo "
1612,sì che veggiate il vostro mal sentero!,da scorgere il sentiero errato ! 
1613,Più era già per noi del monte vòlto,Da parte nostra  era già stata aggirata
1614,e del cammin del sole assai più speso,gran parte della cornice ed era trascorso  assai 
1615,"che non stimava l’animo non sciolto,","più tempo di quanto non pensasse il mio animo intento  , "
1616,quando colui che sempre innanzi atteso,"quando Virgilio, che mi precedeva sempre vigile, "
1617,"andava, cominciò: «Drizza la testa;",cominciò a dire: «Solleva la testa; 
1618,non è più tempo di gir sì sospeso.,non è più il momento di procedere così assorto . 
1619,Vedi colà un angel che s’appresta,Vedi là un angelo che si accinge a venire verso di noi;
1620,per venir verso noi; vedi che torna,vedi che la sesta ora  torna dall’aver compiuto
1621,dal servigio del dì l’ancella sesta.,il suo ufficio  nella giornata . 
1622,"Di reverenza il viso e li atti addorna,","Atteggia a reverenza il volto e i gesti, "
1623,sì che i diletti lo ’nvïarci in suso;,così che gli piaccia  inviarci su verso la seconda cornice; 
1624,pensa che questo dì mai non raggiorna!».,pensa che questo giorno non spunterà mai più all’orizzonte !». 
1625,Io era ben del suo ammonir uso,Io ero già talmente abituato  al suo ammonire 
1626,"pur di non perder tempo, sì che ’n quella","continuo di non perdere tempo, "
1627,materia non potea parlarmi chiuso.,che su questo argomento non poteva parlarmi in modo oscuro . 
1628,"A noi venìa la creatura bella,","La creatura celestiale, vestita di bianco e col volto splendente "
1629,biancovestito e ne la faccia quale,"come la stella mattutina quando appare scintillando , "
1630,par tremolando mattutina stella.,veniva verso di noi. 
1631,"Le braccia aperse, e indi aperse l’ale;",Aprì le braccia e poi aprì anche le ali; 
1632,"disse: «Venite: qui son presso i gradi,","disse: «Venite: qui vicino sono i gradini , "
1633,e agevolemente omai si sale.,e ormai si sale agevolmente. 
1634,A questo invito vegnon molto radi:,Pochissimi  rispondono a questo invito: 
1635,"o gente umana, per volar sù nata,","o uomini, nati per volare in cielo , "
1636,perché a poco vento così cadi?».,perché vi lasciate abbattere  da un vento così vano?».
1637,Menocci ove la roccia era tagliata;,Ci condusse  là dove la parete rocciosa presentava una fenditura : 
1638,quivi mi batté l’ali per la fronte;,qui mi colpì con le ali in mezzo alla fronte; 
1639,poi mi promise sicura l’andata.,poi mi assicurò che la salita sarebbe stata senza impedimenti . 
1640,"Come a man destra, per salire al monte","Come dal lato destro, quando si sale al monte , "
1641,dove siede la chiesa che soggioga,"dove sorge la chiesa , che domina  "
1642,"la ben guidata sopra Rubaconte,","la città di Firenze sopra il ponte Rubaconte, "
1643,si rompe del montar l’ardita foga,la grande pendenza  della salita 
1644,per le scalee che si fero ad etade,è interrotta dalle scale che furono costruite in tempi 
1645,ch’era sicuro il quaderno e la doga;,in cui non si falsificavano  i registri  e le misure ;
1646,così s’allenta la ripa che cade,"allo stesso modo si attenua  il sentiero nella roccia,"
1647,quivi ben ratta da l’altro girone;,che qui scende  assai ripida  dalla cornice superiore; 
1648,ma quinci e quindi l’alta pietra rade.,ma le alte pareti di roccia sfiorano  dall’una e dall’altra parte chi sale. 
1649,"Noi volgendo ivi le nostre persone,","Mentre noi ci volgevamo verso la scala, "
1650,‘Beati pauperes spiritu!’ voci,"delle voci cantarono: ‘Beati i poveri di spirito’, "
1651,"cantaron sì, che nol diria sermone.",in un modo tale che nessun discorso  potrebbe descriverlo . 
1652,Ahi quanto son diverse quelle foci,Ahi come sono diversi questi accessi alle cornici  
1653,da l’infernali! ché quivi per canti,"da quelli dell’Inferno! Infatti qui si entra accompagnati da canti, "
1654,"s’entra, e là giù per lamenti feroci.",mentre laggiù da lamenti feroci. 
1655,"Già montavam su per li scaglion santi,","Già salivamo i gradini  di quella santa scala , "
1656,ed esser mi parea troppo più lieve,e mi sembrava di essere molto più leggero 
1657,che per lo pian non mi parea davanti.,di quanto non mi sembrasse prima  attraverso la pianura. 
1658,"Ond’ io: «Maestro, dì, qual cosa greve","Allora io dissi: «Dimmi, maestro, quale cosa pesante "
1659,"levata s’è da me, che nulla quasi","mi è stata tolta, tanto che io, camminando, "
1660,"per me fatica, andando, si riceve?».",non avverto  quasi nessuna fatica?».
1661,Rispuose: «Quando i P che son rimasi,"Egli rispose: «Quando le P che, seppure molto sbiadite , "
1662,"ancor nel volto tuo presso che stinti,","sono rimaste ancora sulla tua fronte, "
1663,"saranno, com’ è l’un, del tutto rasi,","saranno cancellate  completamente come la prima di esse,"
1664,"fier li tuoi piè dal buon voler sì vinti,","i tuoi piedi saranno così vinti dalla buona volontà, "
1665,"che non pur non fatica sentiranno,","che non solo non avvertiranno alcuna fatica, "
1666,ma fia diletto loro esser sù pinti».,ma per loro sarà piacevole essere sospinti  verso l’alto». 
1667,Allor fec’ io come color che vanno,Allora io feci come fanno coloro 
1668,"con cosa in capo non da lor saputa,","che camminano portando sul capo qualcosa senza saperlo , "
1669,se non che ’ cenni altrui sospecciar fanno;,se non che i cenni degli altri li mettono sull’avviso ; 
1670,"per che la mano ad accertar s’aiuta,","per cui la mano s’ingegna  ad accertarlo, "
1671,e cerca e truova e quello officio adempie,e cerca e trova e in tal modo adempie al compito 
1672,che non si può fornir per la veduta;,che non può essere eseguito dalla vista; 
1673,e con le dita de la destra scempie,allora con le dita della mano destra aperte 
1674,trovai pur sei le lettere che ’ncise,trovai solo sei delle lettere che l’angelo portiere
1675,quel da le chiavi a me sovra le tempie:,aveva inciso sulla mia fronte; 
1676,"a che guardando, il mio duca sorrise.","e la mia guida, osservando questo mio gesto, sorrise. "
1677,"Noi eravamo al sommo de la scala,","Noi eravamo giunti in cima alla scala dove il monte, "
1678,dove secondamente si risega,"che purifica dal peccato  chiunque  lo salga,"
1679,lo monte che salendo altrui dismala.,è tagliato  per la seconda volta . 
1680,Ivi così una cornice lega,Qui infatti una cornice gira intorno  
1681,"dintorno il poggio, come la primaia;","alla montagna, come la prima ; "
1682,se non che l’arco suo più tosto piega.,ma con la differenza che la sua curva  si volge  più presto . 
1683,Ombra non lì è né segno che si paia:,Non vi è ombra né immagine scolpita che si mostri alla vista : 
1684,parsi la ripa e parsi la via schietta,"si vede  liscia  sia la parete che il pavimento,"
1685,col livido color de la petraia.,dello stesso colore scuro della roccia. 
1686,"«Se qui per dimandar gente s’aspetta»,","«Se qui si sta fermi ad aspettare gente per chiedere informazioni», "
1687,"ragionava il poeta, «io temo forse","diceva Virgilio, «io temo che la nostra scelta  "
1688,che troppo avrà d’indugio nostra eletta».,dovrà forse subire troppo ritardo ».
1689,Poi fisamente al sole li occhi porse;,Poi rivolse intensamente  gli occhi verso il sole; 
1690,"fece del destro lato a muover centro,",per muoversi fece perno  del lato destro 
1691,e la sinistra parte di sé torse.,e fece ruotare  la parte sinistra del corpo. 
1692,«O dolce lume a cui fidanza i’ entro,"«O dolce luce, confidando nella quale  io mi avvio "
1693,"per lo novo cammin, tu ne conduci»,","per questo cammino mai percorso, guidaci», "
1694,"dicea, «come condur si vuol quinc’ entro.","diceva, «come è necessario  esser guidati in questo regno. "
1695,"Tu scaldi il mondo, tu sovr’ esso luci;","Tu infondi calore nel mondo, tu brilli  su di esso; "
1696,"s’altra ragione in contrario non ponta,","se qualche altra ragione non si oppone  a ciò, "
1697,esser dien sempre li tuoi raggi duci».,i tuoi raggi devono essere sempre nostra guida ».
1698,"Quanto di qua per un migliaio si conta,",Nella seconda cornice avevamo percorso  
1699,"tanto di là eravam noi già iti,","già tanta strada quanto sulla terra  è valutato  per un miglio, "
1700,"con poco tempo, per la voglia pronta;","in poco tempo, per il nostro vivo desiderio  di procedere; "
1701,"e verso noi volar furon sentiti,","quando si sentirono volare verso di noi, "
1702,"non però visti, spiriti parlando","ma a noi invisibili, spiriti che pronunciavano  "
1703,a la mensa d’amor cortesi inviti.,inviti cortesi alla mensa dell’amore. 
1704,La prima voce che passò volando,La prima voce che passò volando gridò forte:
1705,"‘Vinum non habent’ altamente disse,","‘Non hanno vino’, e andò ripetendo  "
1706,e dietro a noi l’andò reïterando.,la stessa frase alle nostre spalle. 
1707,E prima che del tutto non si udisse,E prima che cessasse di essere udita 
1708,"per allungarsi, un’altra ‘I’ sono Oreste’","per via della lontananza , un’altra voce passò gridando: ‘Io sono Oreste’, "
1709,"passò gridando, e anco non s’affisse.",e neppure questa si fermò . 
1710,"«Oh!», diss’ io, «padre, che voci son queste?».","«Oh!» dissi io «padre, che cosa significano queste voci?» "
1711,"E com’ io domandai, ecco la terza","E appena ebbi fatto questa domanda, ecco la terza voce "
1712,dicendo: ‘Amate da cui male aveste’.,che diceva: ‘Amate coloro da cui avete ricevuto del male’.
1713,E ’l buon maestro: «Questo cinghio sferza,E il buon maestro : «Questa cornice  punisce  
1714,"la colpa de la invidia, e però sono","la colpa dell’invidia, e per questo le corde della frusta  "
1715,tratte d’amor le corde de la ferza.,sono tratti dall’amore.
1716,Lo fren vuol esser del contrario suono;,Il freno  dev’essere offerto dalle voci  che gridano esempi opposti : 
1717,"credo che l’udirai, per mio avviso,","credo che potrai accorgertene, secondo il mio parere, "
1718,prima che giunghi al passo del perdono.,prima di arrivare al punto  del perdono. 
1719,"Ma ficca li occhi per l’aere ben fiso,","Ma concentra bene  lo sguardo attraverso l’aria, "
1720,"e vedrai gente innanzi a noi sedersi,","e vedrai anime sedute davanti a noi, "
1721,e ciascun è lungo la grotta assiso».,e ciascuna siede appoggiandosi alla parete rocciosa ». 
1722,Allora più che prima li occhi apersi;,Allora osservai più attentamente di prima; 
1723,"guarda’mi innanzi, e vidi ombre con manti","guardai davanti a me, e vidi anime coperte da mantelli "
1724,al color de la pietra non diversi.,dello stesso colore livido della roccia. 
1725,"E poi che fummo un poco più avanti,","E quando fummo giunti un poco più avanti,"
1726,"udia gridar: ‘Maria, òra per noi’:","sentii gridare: ‘Maria, prega  per noi’: "
1727,gridar ‘Michele’ e ‘Pietro’ e ‘Tutti santi’.,udii invocare ‘Michele’ e ‘Pietro’ e ‘Tutti i santi’. 
1728,Non credo che per terra vada ancoi,Non credo che sulla terra viva oggi 
1729,"omo sì duro, che non fosse punto",un uomo così insensibile  da non essere compunto 
1730,per compassion di quel ch’i’ vidi poi;,dalla pietà di fronte a ciò che vidi poi; 
1731,"ché, quando fui sì presso di lor giunto,",infatti quando giunsi tanto vicino a loro 
1732,"che li atti loro a me venivan certi,","da poter chiaramente distinguere  i loro atteggiamenti, "
1733,per li occhi fui di grave dolor munto.,a causa del profondo dolore mi sgorgavano lacrime  dagli occhi. 
1734,"Di vil ciliccio mi parean coperti,",Mi apparivano ricoperte di un rozzo cilicio 
1735,"e l’un sofferia l’altro con la spalla,",e ognuna di esse sosteneva  l’altra con la spalla 
1736,e tutti da la ripa eran sofferti.,e tutti erano sostenuti dalla parete del monte.
1737,"Così li ciechi a cui la roba falla,","Così i ciechi, a cui manca  il sostentamento ,"
1738,"stanno a’ perdoni a chieder lor bisogna,","stanno davanti alle chiese nei giorni delle feste religiose  a chiedere l’elemosina , "
1739,"e l’uno il capo sopra l’altro avvalla,","e l’uno appoggia  il capo sulla spalla dell’altro,"
1740,"perché ’n altrui pietà tosto si pogna,","affinché si susciti  subito la pietà nella gente,"
1741,"non pur per lo sonar de le parole,","non solo col tono  delle parole, "
1742,ma per la vista che non meno agogna.,ma anche per l’aspetto  che implora  non meno . 
1743,"E come a li orbi non approda il sole,","E come ai ciechi non giunge  la luce del sole, "
1744,"così a l’ombre quivi, ond’ io parlo ora,","così alle anime che erano qui, di cui io ora parlo, "
1745,luce del ciel di sé largir non vole;,la luce del cielo non vuole concedere  se stessa; 
1746,ché a tutti un fil di ferro i cigli fóra,perché un fil di ferro attraversa  
1747,"e cusce sì, come a sparvier selvaggio","e cuce le palpebre degli occhi , come è consuetudine fare "
1748,si fa però che queto non dimora.,"con uno sparviero indocile, perché  non sta tranquillo. "
1749,"A me pareva, andando, fare oltraggio,","A me sembrava, mentre camminavo, vedendo quelle anime "
1750,"veggendo altrui, non essendo veduto:","che non sapevano di essere osservate, di offenderle; "
1751,per ch’io mi volsi al mio consiglio saggio.,per cui io mi rivolsi al mio saggio consigliere . 
1752,Ben sapev’ ei che volea dir lo muto;,Egli sapeva perfettamente che cosa significasse il mio cenno muto; 
1753,"e però non attese mia dimanda,","perciò non aspettò la mia richiesta, ma disse: "
1754,"ma disse: «Parla, e sie breve e arguto».","«Parla pure, ma sii conciso e chiaro»."
1755,Virgilio mi venìa da quella banda,Virgilio camminava al mio fianco  da quella parte  
1756,"de la cornice onde cader si puote,","della cornice da cui si può precipitare, "
1757,perché da nulla sponda s’inghirlanda;,perché non è cinta  da alcun argine;
1758,da l’altra parte m’eran le divote,dall’altra parte si trovavano le anime in atteggiamento 
1759,"ombre, che per l’orribile costura","di preghiera , le quali attraverso l’orribile cucitura  "
1760,"premevan sì, che bagnavan le gote.",spingevano fuori  tanto da farle scorrere lungo le gote. 
1761,"Volsimi a loro e: «O gente sicura»,",Mi rivolsi a loro e incominciai a dire: 
1762,"incominciai, «di veder l’alto lume","«O anime ormai certe di vedere l’alta luce di Dio, "
1763,"che ’l disio vostro solo ha in sua cura,","che è l’esclusivo oggetto del vostro desiderio , "
1764,se tosto grazia resolva le schiume,possa presto la grazia divina dissolvere  le impurità  
1765,di vostra coscïenza sì che chiaro,"della vostra coscienza, in modo che, attraverso di essa, "
1766,"per essa scenda de la mente il fiume,","possa scendere limpido il fiume della memoria , "
1767,"ditemi, ché mi fia grazioso e caro,","ditemi, poiché mi sarà gradito  e prezioso, "
1768,s’anima è qui tra voi che sia latina;,se qui tra voi c’è un’anima che sia italiana ; 
1769,e forse lei sarà buon s’i’ l’apparo».,e forse per lei sarà vantaggioso che io lo apprenda ».
1770,"«O frate mio, ciascuna è cittadina","«O fratello mio, ognuna di noi è ormai cittadina "
1771,d’una vera città; ma tu vuo’ dire,"della vera città ; ma tu vuoi dire che vivesse in Italia,"
1772,che vivesse in Italia peregrina».,durante la transitoria vita terrena ». 
1773,Questo mi parve per risposta udire,Mi sembrò di udire queste parole in risposta alle mie 
1774,"più innanzi alquanto che là dov’ io stava,","un po’ più avanti del punto in cui mi trovavo, "
1775,ond’ io mi feci ancor più là sentire.,per cui mi feci sentire più in là. 
1776,Tra l’altre vidi un’ombra ch’aspettava,Tra le altre distinsi un’anima che mostrava  
1777,"in vista; e se volesse alcun dir ‘Come?’,","un atteggiamento di attesa; e se qualcuno mi chiedesse ‘Come?’, "
1778,lo mento a guisa d’orbo in sù levava.," sollevava il mento in alto, come  suole fare il cieco. "
1779,"«Spirto», diss’ io, «che per salir ti dome,","«O spirito», dissi io, «che ti mortifichi  per salire al cielo,"
1780,"se tu se’ quelli che mi rispondesti,","se tu sei colui che mi ha risposto, "
1781,fammiti conto o per luogo o per nome».,renditi riconoscibile a me  o rivelandomi il tuo nome o quello della tua patria». 
1782,"«Io fui sanese», rispuose, «e con questi","«Io fui di Siena», rispose, «e insieme con queste altre anime "
1783,"altri rimendo qui la vita ria,","io qui faccio ammenda  alla mia vita peccaminosa , "
1784,lagrimando a colui che sé ne presti.,supplicando in lacrime Dio che ci conceda la sua visione . 
1785,"Savia non fui, avvegna che Sapìa","Non fui saggia, sebbene  mi chiamassi Sapìa, "
1786,"fossi chiamata, e fui de li altrui danni",e fui assai più lieta delle sciagure altrui 
1787,più lieta assai che di ventura mia.,che della mia buona fortuna . 
1788,"E perché tu non creda ch’io t’inganni,","E affinché tu non creda che io ti dica cose false, "
1789,"odi s’i’ fui, com’ io ti dico, folle,","ascolta e giudica se io fui, come ti dico, stolta, "
1790,già discendendo l’arco d’i miei anni.,quando già avevo superato l’età matura . 
1791,Eran li cittadin miei presso a Colle,I miei concittadini si erano scontrati in battaglia 
1792,"in campo giunti co’ loro avversari,","con i loro nemici nei pressi di Colle ,"
1793,e io pregava Iddio di quel ch’e’ volle.,e io pregavo Dio perché accadesse ciò che in realtà egli volle.
1794,Rotti fuor quivi e vòlti ne li amari,In quel luogo  furono sconfitti  e costretti 
1795,"passi di fuga; e veggendo la caccia,","agli umilianti passi della fuga; e io vedendo l’inseguimento ,"
1796,"letizia presi a tutte altre dispari,","provai una gioia non paragonabile a qualsiasi altra , "
1797,"tanto ch’io volsi in sù l’ardita faccia,","tanto che rivolsi il viso temerario  al cielo, "
1798,"gridando a Dio: “Omai più non ti temo!”,","gridando a Dio: ‘Ormai non ti temo più!’, "
1799,come fé ’l merlo per poca bonaccia.,come fece il merlo illuso da un breve periodo di bel tempo . 
1800,Pace volli con Dio in su lo stremo,Alla fine della mia vita volli 
1801,de la mia vita; e ancor non sarebbe,riconciliarmi con Dio; e ancora il mio debito 
1802,"lo mio dover per penitenza scemo,","di penitenza  non sarebbe espiato , "
1803,"se ciò non fosse, ch’a memoria m’ebbe","se non fosse accaduto che Pier Pettinaio,"
1804,"Pier Pettinaio in sue sante orazioni,","a cui dispiacque  la mia condizione , "
1805,a cui di me per caritate increbbe.,si ricordasse di me  nelle sue sante preghiere. 
1806,"Ma tu chi se’, che nostre condizioni","Ma tu chi sei che vai chiedendo delle nostre condizioni, "
1807,"vai dimandando, e porti li occhi sciolti,",e hai gli occhi non cuciti  e 
1808,"sì com’ io credo, e spirando ragioni?».","parli respirando, così come io intuisco?». "
1809,"«Li occhi», diss’ io, «mi fieno ancor qui tolti,","«Anche a me», dissi, «un giorno sarà qui tolta la vista,"
1810,"ma picciol tempo, ché poca è l’offesa","ma per poco tempo, perché leggera  è l’offesa "
1811,fatta per esser con invidia vòlti.,fatta a Dio per essersi rivolti  con invidia. 
1812,Troppa è più la paura ond’ è sospesa,Assai maggiore  è la paura da cui è turbata
1813,"l’anima mia del tormento di sotto,","la mia anima del tormento della cornice precedente ,"
1814,che già lo ’ncarco di là giù mi pesa».,che già mi sembra di sentire il peso  che grava sulle anime di laggiù».
1815,Ed ella a me: «Chi t’ha dunque condotto,Ed ella a me: «Chi ti ha dunque guidato quassù
1816,"qua sù tra noi, se giù ritornar credi?».","fra noi, se ritieni di dover ritornare giù?». "
1817,E io: «Costui ch’è meco e non fa motto.,E io: «Costui che è con me e che non parla .
1818,"E vivo sono; e però mi richiedi,","E sono vivo; e perciò chiedimi, "
1819,"spirito eletto, se tu vuo’ ch’i’ mova","spirito destinato alla salvezza , se tu desideri  che io nel mondo "
1820,di là per te ancor li mortai piedi».,vada a cercare  qualcuno  per te». 
1821,"«Oh, questa è a udir sì cosa nuova»,","«Oh, questa è una cosa così straordinaria  da udirsi», "
1822,"rispuose, «che gran segno è che Dio t’ami;","rispose, «che è grande prova dell’amore di Dio per te; "
1823,però col priego tuo talor mi giova.,perciò qualche volta aiutami con le tue preghiere . 
1824,"E cheggioti, per quel che tu più brami,","E ti chiedo , in nome di ciò che più desideri, "
1825,"se mai calchi la terra di Toscana,","se mai dovessi percorrere la terra di Toscana, "
1826,che a’ miei propinqui tu ben mi rinfami.,che tu rinnovi il mio ricordo  con buone parole ai miei congiunti . 
1827,Tu li vedrai tra quella gente vana,Tu li troverai fra quella gente  sciocca  
1828,"che spera in Talamone, e perderagli","che spera nel porto di Talamone, e vi perderà "
1829,più di speranza ch’a trovar la Diana;,più speranza che nei tentativi di trovare il fiume Diana; 
1830,ma più vi perderanno li ammiragli».,ma più di tutti perderanno  gli ammiragli». 
1831,«Chi è costui che ’l nostro monte cerchia,"«Chi è costui che gira  intorno al monte, "
1832,"prima che morte li abbia dato il volo,","dimora, prima che la morte abbia concesso alla sua anima di volare qui, "
1833,e apre li occhi a sua voglia e coverchia?».,e apre e chiude  gli occhi a sua volontà?». 
1834,"«Non so chi sia, ma so ch’e’ non è solo;","«Non so chi sia, ma so che non è solo; "
1835,"domandal tu che più li t’avvicini,","chiediglielo tu che gli sei più vicino, "
1836,"e dolcemente, sì che parli, acco’lo».","e accoglilo  con parole dolci, in modo che sia indotto a rispondere». "
1837,"Così due spirti, l’uno a l’altro chini,","Così, dal mio lato destro , due anime,"
1838,ragionavan di me ivi a man dritta;,"l’una china verso l’altra, parlavano di me in quel luogo; "
1839,"poi fer li visi, per dirmi, supini;","poi, per parlarmi, sollevarono i volti in alto ; "
1840,e disse l’uno: «O anima che fitta,"e una di esse disse: «O anima, che ancora rinchiusa  "
1841,"nel corpo ancora inver’ lo ciel ten vai,","dentro il corpo te ne vai verso il cielo,"
1842,per carità ne consola e ne ditta,consolaci in nome della carità e di’  a noi 
1843,onde vieni e chi se’; ché tu ne fai,da quale luogo vieni e chi sei; 
1844,"tanto maravigliar de la tua grazia,","perché tu, per via di questa tua grazia, ci fai meravigliare "
1845,quanto vuol cosa che non fu più mai».,quanto ci meraviglia una cosa mai accaduta prima». 
1846,E io: «Per mezza Toscana si spazia,E io: «Attraverso la Toscana centrale  scorre 
1847,"un fiumicel che nasce in Falterona,","per largo tratto  un fiume, che nasce dal Falterona, "
1848,e cento miglia di corso nol sazia.,e non gli bastano  cento miglia di percorso. 
1849,Di sovr’ esso rech’ io questa persona:,Io sono venuto  con questo corpo 
1850,"dirvi ch’i’ sia, saria parlare indarno,",da un luogo bagnato da tale fiume ; 
1851,ché ’l nome mio ancor molto non suona».,"dirvi chi sia sarebbe parlare inutilmente, poiché il mio nome non è ancora molto noto »."
1852,«Se ben lo ’ntendimento tuo accarno,«Se con la mia intelligenza comprendo  bene 
1853,"con lo ’ntelletto», allora mi rispuose","l’allusione  delle tue parole», mi rispose allora l’anima "
1854,"quei che diceva pria, «tu parli d’Arno».","che aveva parlato per prima, «tu parli dell’Arno». "
1855,E l’altro disse lui: «Perché nascose,E l’altra anima disse alla compagna: «Perché costui tacque
1856,"questi il vocabol di quella riviera,","il nome di quel fiume , proprio come fa "
1857,pur com’ om fa de l’orribili cose?».,l’uomo quando parla di cose orribili?».
1858,"E l’ombra che di ciò domandata era,","E l’anima a cui era stata rivolta questa domanda,"
1859,si sdebitò così: «Non so; ma degno,accontentò  l’altra dicendo così: «Non so; ma è ben giusto
1860,ben è che ’l nome di tal valle pèra;,che il nome di questa valle dell’Arno perisca ;
1861,"ché dal principio suo, ov’ è sì pregno","perché dalla sua sorgente , dove il monte Appennino, "
1862,"l’alpestro monte ond’ è tronco Peloro,","da cui si staccò  il capo Peloro, è così gonfio e alto ,"
1863,"che ’n pochi luoghi passa oltra quel segno,","che in pochi altri punti supera quella misura,"
1864,infin là ’ve si rende per ristoro,fino a dove si riversa nel mare  per risarcirlo  
1865,"di quel che ’l ciel de la marina asciuga,","di quell’acqua che il cielo  fa evaporare  dal mare,"
1866,"ond’ hanno i fiumi ciò che va con loro,","e dal quale poi i fiumi riceveranno l’acqua che forma il loro corso , "
1867,vertù così per nimica si fuga,"la virtù è schivata  da tutti come nemica, "
1868,"da tutti come biscia, o per sventura","quasi fosse una serpe, e ciò per malefico influsso del luogo,"
1869,"del luogo, o per mal uso che li fruga:",o per cattiva abitudine  che spinge  gli uomini: 
1870,ond’ hanno sì mutata lor natura,per cui gli abitanti della sventurata valle  
1871,"li abitator de la misera valle,",hanno modificato la loro natura così che 
1872,che par che Circe li avesse in pastura.,sembra che Circe li abbia in suo dominio  .
1873,"Tra brutti porci, più degni di galle","Fra sudici maiali, più degni  di ghiande  "
1874,"che d’altro cibo fatto in uman uso,",che di altro cibo conveniente agli uomini l’Arno
1875,dirizza prima il suo povero calle.,"indirizza in un primo tempo il suo corso , ancora magro d’acque ."
1876,"Botoli trova poi, venendo giuso,",Scendendo a valle incontra poi cani  minacciosi
1877,"ringhiosi più che non chiede lor possa,","più di quanto dovrebbe consentire la loro potenza ,"
1878,e da lor disdegnosa torce il muso.,e da lì  sdegnoso compie una grande curva . 
1879,"Vassi caggendo; e quant’ ella più ’ngrossa,","Procede in discesa ; e quanto più diventa ampia,"
1880,tanto più trova di can farsi lupi,"questa maledetta e sventurata valle ,"
1881,la maladetta e sventurata fossa.,tanto più vede i cani trasformarsi in lupi . 
1882,"Discesa poi per più pelaghi cupi,","Discendendo poi attraverso bacini più incassati e tortuosi , "
1883,"trova le volpi sì piene di froda,","trova le volpi , così piene di frode, "
1884,che non temono ingegno che le occùpi.,che non temono alcun ingegnoso artificio che possa ingannarle . 
1885,Né lascerò di dir perch’ altri m’oda;,Né smetterò di parlare perché altri mi ascoltano; 
1886,"e buon sarà costui, s’ancor s’ammenta","anzi sarà utile a costui , se in avvenire si ricorderà  "
1887,di ciò che vero spirto mi disnoda.,ciò che ora una vera ispirazione  mi induce a rivelare . 
1888,Io veggio tuo nepote che diventa,Vedo tuo nipote che  sulla riva di quel fiume malvagio  
1889,cacciator di quei lupi in su la riva,"diventa cacciatore di quei lupi, "
1890,"del fiero fiume, e tutti li sgomenta.",gettandoli tutti nella costernazione.
1891,Vende la carne loro essendo viva;,Vende la carne delle sue vittime ancora vive: 
1892,poscia li ancide come antica belva;,poi le uccide con il furore di una bestia primitiva ; 
1893,molti di vita e sé di pregio priva.,priva molti della vita e se stesso di ogni onore .
1894,Sanguinoso esce de la trista selva;,"Poi, grondante di sangue, si allontana dalla selva di sventura; "
1895,"lasciala tal, che di qui a mille anni",e la lascia così devastata che essa non riacquisterà 
1896,ne lo stato primaio non si rinselva».,la condizione di prima  da qui a mille anni». 
1897,Com’ a l’annunzio di dogliosi danni,"Come, quando vengono annunziati avvenimenti dolorosi, "
1898,"si turba il viso di colui ch’ascolta,","il volto di colui che ascolta si turba, "
1899,"da qual che parte il periglio l’assanni,","qualunque sia la parte dalla quale il pericolo lo minacci , "
1900,"così vid’ io l’altr’ anima, che volta","così io vidi l’altra anima ,"
1901,"stava a udir, turbarsi e farsi trista,","che stava rivolta  ad ascoltare, preoccuparsi e addolorarsi, "
1902,poi ch’ebbe la parola a sé raccolta.,quando ebbe recepito e compreso il senso di quelle parole. 
1903,Lo dir de l’una e de l’altra la vista,Le parole dell’una  e l’aspetto  turbato dell’altra  
1904,"mi fer voglioso di saper lor nomi,","mi resero desideroso di conoscere i loro nomi,"
1905,e dimanda ne fei con prieghi mista;,e glieli chiesi aggiungendo parole di preghiera;
1906,per che lo spirto che di pria parlòmi,"per cui l’anima, che mi aveva parlato prima,"
1907,ricominciò: «Tu vuo’ ch’io mi deduca,"riprese: «Tu desideri che mi lasci indurre  a rivelarti il mio nome,"
1908,nel fare a te ciò che tu far non vuo’mi.,mentre non vuoi dire a me il tuo. 
1909,Ma da che Dio in te vuol che traluca,Ma dal momento che Dio vuole che in te risplenda  la sua grazia 
1910,"tanto sua grazia, non ti sarò scarso;","in misura così grande, non rifiuterò  ;"
1911,però sappi ch’io fui Guido del Duca.,perciò sappi che io fui Guido del Duca. 
1912,"Fu il sangue mio d’invidia sì rïarso,","Il mio sangue fu così ardente di invidia, "
1913,"che se veduto avesse uom farsi lieto,","che se avessi visto un uomo diventare lieto, "
1914,visto m’avresti di livore sparso.,mi avresti visto diventare livido. 
1915,Di mia semente cotal paglia mieto;,Di ciò che ho seminato raccolgo tale frutto ; 
1916,"o gente umana, perché poni ’l core","o umana gente, perché concentri il tuo animo là "
1917,là ’v’ è mestier di consorte divieto?,dove è necessario  che non siano ammessi  altri a possedere ? 
1918,Questi è Rinier; questi è ’l pregio e l’onore,"Questi è Rinieri; è il prestigio e l’onore della casata da Calboli, "
1919,"de la casa da Calboli, ove nullo",dove in seguito nessuno si è fatto erede  della sua virtù. 
1920,fatto s’è reda poi del suo valore.,"E, nella regione tra il Po e l’Appennino "
1921,"E non pur lo suo sangue è fatto brullo,","e il mare e il Reno, non solo la sua discendenza "
1922,"tra ’l Po e ’l monte e la marina e ’l Reno,",è diventata sterile  delle virtù necessarie
1923,del ben richesto al vero e al trastullo;,a una vita seria e gioiosa ; 
1924,ché dentro a questi termini è ripieno,perché entro questi confini vi è una così grande massa 
1925,"di venenosi sterpi, sì che tardi","di sterpi velenosi che, anche se si volesse coltivare questo territorio,"
1926,per coltivare omai verrebber meno.,sarebbe ormai tardi .
1927,Ov’ è ’l buon Lizio e Arrigo Mainardi?,Dov’è il nobile Lizio e Arrigo Mainardi? 
1928,Pier Traversaro e Guido di Carpigna?,Piero de’ Traversari e Guido di Carpegna?
1929,Oh Romagnuoli tornati in bastardi!,Oh Romagnoli tanto degenerati  . 
1930,Quando in Bologna un Fabbro si ralligna?,Ci sarà più un tempo in cui a Bologna attecchirà  un uomo come Fabbro?
1931,"quando in Faenza un Bernardin di Fosco,","a Faenza uno come Bernardino di Fosco, "
1932,verga gentil di picciola gramigna?,nobile virgulto  di una famiglia  modesta? 
1933,"Non ti maravigliar s’io piango, Tosco,","Non ti stupire se io piango, o Toscano, "
1934,"quando rimembro, con Guido da Prata,","quando ricordo, insieme con Guido da Prata, "
1935,"Ugolin d’Azzo che vivette nosco,","Ugolino di Azzo, che non romagnolo visse tra di noi ,"
1936,"Federigo Tignoso e sua brigata,","e Federico Tignoso e il suo gruppo di amici ,"
1937,la casa Traversara e li Anastagi,"la famiglia Traversari e gli Anastagi , "
1938,"(e l’una gente e l’altra è diretata),","le donne e i cavalieri, le fatiche militari "
1939,"le donne e ’ cavalier, li affanni e li agi","e le comodità  , "
1940,che ne ’nvogliava amore e cortesia,"che ci stimolavano  all’amore e alla cortesia,"
1941,là dove i cuor son fatti sì malvagi.,"là , dove gli animi sono diventati così malvagi."
1942,"O Bretinoro, ché non fuggi via,","O Bertinoro, perché non sparisci, "
1943,poi che gita se n’è la tua famiglia,poiché se n’è già andata  la famiglia dei tuoi signori 
1944,e molta gente per non esser ria?,e molti altri nobili per non diventar malvagi? 
1945,"Ben fa Bagnacaval, che non rifiglia;",Fanno bene i signori di Bagnacavallo a non aver più eredi ; 
1946,"e mal fa Castrocaro, e peggio Conio,","e fa male la casata di Castrocaro, e peggio quella di Conio, "
1947,che di figliar tai conti più s’impiglia.,che si ostina  a generare tali conti . 
1948,"Ben faranno i Pagan, da che ’l demonio",Faranno bene i Pagani  dopo
1949,lor sen girà; ma non però che puro,la morte dell’ultimo dei loro ; 
1950,già mai rimagna d’essi testimonio.,ma non potranno far sì che di essi resti un buon ricordo. 
1951,"O Ugolin de’ Fantolin, sicuro","O Ugolino dei Fantolini, il tuo casato è sicuro , "
1952,"è ’l nome tuo, da che più non s’aspetta","dato che non può più nascere un discendente che, "
1953,"chi far lo possa, tralignando, scuro.","degenerando, possa oscurarlo . "
1954,"Ma va via, Tosco, omai; ch’or mi diletta","Ma ormai allontanati, Toscano, perché ora ho un desiderio  "
1955,"troppo di pianger più che di parlare,","troppo forte di piangere, più che di parlare, "
1956,sì m’ha nostra ragion la mente stretta».,tanto il nostro colloquio  ha oppresso la mia anima».
1957,Noi sapavam che quell’ anime care,Noi sapevamo che quelle anime care ci sentivano camminare; 
1958,"ci sentivano andar; però, tacendo,","e perciò, dal momento che tacevano, "
1959,facëan noi del cammin confidare.,ci davano la fiducia  di procedere . 
1960,"Poi fummo fatti soli procedendo,","Poi, dopo che andando avanti rimanemmo da soli, "
1961,"folgore parve quando l’aere fende,","come una folgore quando taglia  l’aria,"
1962,voce che giunse di contra dicendo:,"irruppe una voce proveniente dalla direzione opposta a noi , "
1963,‘Anciderammi qualunque m’apprende’;,che diceva: ‘Mi ucciderà chiunque mi troverà ’;
1964,"e fuggì come tuon che si dilegua,","e si allontanò con la velocità del tuono che si dilegua, "
1965,se sùbito la nuvola scoscende.,quando improvvisamente squarcia  le nuvole. 
1966,"Come da lei l’udir nostro ebbe triegua,","Appena l’orecchio, stordito dalla prima voce, "
1967,"ed ecco l’altra con sì gran fracasso,","ebbe pace , ecco irrompere l’altra voce "
1968,che somigliò tonar che tosto segua:,con tale fragore da sembrare un tuono che segue immediatamente  l’altro: 
1969,«Io sono Aglauro che divenni sasso»;,"«Io sono Aglauro, che fui trasformata in sasso»; "
1970,"e allor, per ristrignermi al poeta,","e allora, per stare più vicino a Virgilio,"
1971,"in destro feci, e non innanzi, il passo.","spostai il mio passo verso destra , e non in avanti. "
1972,Già era l’aura d’ogne parte queta;,L’aria era ormai tornata tranquilla da ogni parte; 
1973,ed el mi disse: «Quel fu ’l duro camo,allora Virgilio mi disse: «Quello udito fu il duro freno  
1974,che dovria l’uom tener dentro a sua meta.,che dovrebbe spingere l’uomo a mantenersi entro i limiti . 
1975,"Ma voi prendete l’esca, sì che l’amo","Ma voi uomini siete attratti  dai beni mondani,"
1976,de l’antico avversaro a sé vi tira;,così che l’esca dell’antico avversario  vi trascina a lui; 
1977,e però poco val freno o richiamo.,perciò a poco giovano gli esempi che servono da freno e da sprone. 
1978,"Chiamavi ’l cielo e ’ntorno vi si gira,",Il cielo vi chiama e vi ruota intorno 
1979,"mostrandovi le sue bellezze etterne,","mostrandovi le sue eterne bellezze, "
1980,e l’occhio vostro pur a terra mira;,"e, malgrado ciò, il vostro sguardo si rivolge soltanto  verso terra; "
1981,onde vi batte chi tutto discerne».,"perciò Dio, che vede tutto, vi castiga ». "
1982,Quanto tra l’ultimar de l’ora terza,Quanto tragitto tra l’inizio del giorno 
1983,e ’l principio del dì par de la spera,"e la fine dell’ora terza  percorre la sfera , "
1984,"che sempre a guisa di fanciullo scherza,",che quasi per gioco si muove 
1985,tanto pareva già inver’ la sera,"sempre come fanno i fanciulli, altrettanta parte  "
1986,essere al sol del suo corso rimaso;,appariva essere ormai rimasta prima di sera; 
1987,"vespero là, e qui mezza notte era.",dunque là  era l’ora del vespro  e qui  era mezzanotte.
1988,"E i raggi ne ferien per mezzo ’l naso,","Perciò i suoi raggi ci colpivano  proprio di fronte , "
1989,"perché per noi girato era sì ’l monte,","perché noi avevamo camminato girando intorno al monte in modo tale,"
1990,"che già dritti andavamo inver’ l’occaso,","che ormai procedevamo diritti verso occidente , "
1991,quand’ io senti’ a me gravar la fronte,quando io mi accorsi che uno splendore più vivido di prima 
1992,"a lo splendore assai più che di prima,",mi costringeva ad abbassare 
1993,e stupor m’eran le cose non conte;,lo sguardo e questo fatto nuovo  era per
1994,ond’ io levai le mani inver’ la cima,me motivo di stupore; per cui io sollevai le mani
1995,"de le mie ciglia, e fecimi ’l solecchio,","sopra  le ciglia, e con esse creai un"
1996,che del soverchio visibile lima.,riparo  che limitasse l’eccesso  di luce.
1997,Come quando da l’acqua o da lo specchio,Come quando il raggio  da una superficie d’acqua o da uno specchio 
1998,"salta lo raggio a l’opposita parte,","rimbalza nella direzione opposta , "
1999,salendo su per lo modo parecchio,risalendo verso l’alto 
2000,"a quel che scende, e tanto si diparte","come il raggio incidente scende verso il basso, "
2001,"dal cader de la pietra in igual tratta,","e si allontana dalla linea perpendicolare  in eguale misura , "
2002,sì come mostra esperïenza e arte;,come dimostrano l’esperienza e gli studi teorici ; 
2003,così mi parve da luce rifratta,così qui mi sembrò di essere investito da una luce riflessa 
2004,quivi dinanzi a me esser percosso;,che mi stava davanti; per la sua intensità la mia vista fu sollecita  
2005,per che a fuggir la mia vista fu ratta.,a volgersi da un’altra parte.
2006,"«Che è quel, dolce padre, a che non posso","«Che è, o dolce padre, quella luce dalla"
2007,"schermar lo viso tanto che mi vaglia»,",quale non posso difendere la vista tanto che mi basti
2008,"diss’ io, «e pare inver’ noi esser mosso?».","», dissi io, «e che sembra essere diretta verso di noi?»."
2009,«Non ti maravigliar s’ancor t’abbaglia,«Non stupirti se ti abbagliano ancora gli
2010,"la famiglia del cielo», a me rispuose:","abitanti del cielo », mi rispose: «è un messaggero "
2011,«messo è che viene ad invitar ch’om saglia.,che giunge per rivolgere l’invito affinché si salga . 
2012,Tosto sarà ch’a veder queste cose,"Ben presto avverrà che non ti sia più faticoso osservare questi fenomeni, "
2013,"non ti fia grave, ma fieti diletto","ma anzi sarà per te motivo di tanto piacere , "
2014,quanto natura a sentir ti dispuose».,quanto la tua natura di uomo ti dispone ad accoglierne».
2015,"Poi giunti fummo a l’angel benedetto,","Dopo che fummo giunti davanti all’angelo benedetto, "
2016,con lieta voce disse: «Intrate quinci,questi con voce lieta disse: «Entrate da questa parte  
2017,ad un scaleo vie men che li altri eretto».,verso una scala assai meno ripida  delle altre».
2018,"Noi montavam, già partiti di linci,","Noi salivamo, ormai lontani di lì ,"
2019,e ‘Beati misericordes!’ fue,quando alle nostre spalle  fu cantato ‘Beati i
2020,"cantato retro, e ‘Godi tu che vinci!’.",misericordiosi!’ e ‘Godi tu che vinci’.
2021,Lo mio maestro e io soli amendue,"Il mio maestro e io, soli, l’uno accanto all’altro,"
2022,"suso andavamo; e io pensai, andando,","procedevamo in salita; e io pensai, mentre procedevo, "
2023,prode acquistar ne le parole sue;,di trarre giovamento  dalle sue parole;
2024,e dirizza’mi a lui sì dimandando:,allora mi rivolsi a lui domandandogli: «Che voleva
2025,"«Che volse dir lo spirto di Romagna,","significare l’anima romagnola ,"
2026,e ‘divieto’ e ‘consorte’ menzionando?».,accennando a ‘divieto’ e ‘consorte’?».
2027,Per ch’elli a me: «Di sua maggior magagna,Per cui egli rispose: «Egli conosce i dannosi effetti 
2028,conosce il danno; e però non s’ammiri,del suo vizio  maggiore; perciò non
2029,se ne riprende perché men si piagna.,bisogna stupirsi se ci rimprovera  per diminuire 
2030,Perché s’appuntano i vostri disiri,le sofferenze dell’espiazione .
2031,"dove per compagnia parte si scema,",L’invidia induce i petti a sospirare 
2032,invidia move il mantaco a’ sospiri.,"come mantici , perché i vostri desideri si indirizzano ,"
2033,Ma se l’amor de la spera supprema,dove la parte che tocca a ciascuno diminuisce  se si è in tanti .
2034,"torcesse in suso il disiderio vostro,","Ma se l’amore del cielo supremo  indirizzasse i vostri desideri verso l’alto,"
2035,non vi sarebbe al petto quella tema;,non avreste in cuore quel timore ;
2036,"ché, per quanti si dice più lì ‘nostro’,","perché , quanto più numerosi sono coloro"
2037,"tanto possiede più di ben ciascuno,","che dicono ‘nostro’, tanto maggiore è il bene posseduto da ciascuno, "
2038,e più di caritate arde in quel chiostro».,e tanto maggiore è la carità che arde in quella comunità di beati ».
2039,"«Io son d’esser contento più digiuno»,","«Sono più lontano  dall’essere soddisfatto», "
2040,"diss’ io, «che se mi fosse pria taciuto,","dissi, «di quanto sarei stato prima di chiederti spiegazioni , "
2041,e più di dubbio ne la mente aduno.,e ora la mia mente accoglie  un dubbio maggiore. 
2042,"Com’ esser puote ch’un ben, distributo","Come può essere che un bene,"
2043,"in più posseditor, faccia più ricchi","distribuito fra più possessori, renda più ricchi di sé, "
2044,di sé che se da pochi è posseduto?».,che se fosse posseduto da poche persone?».
2045,Ed elli a me: «Però che tu rificchi,Ed egli a me: «Poiché tu continui a fissare
2046,"la mente pur a le cose terrene,","con la mente  solo le cose terrene, dalla luce"
2047,di vera luce tenebre dispicchi.,di verità  riesci a trarre  solo incomprensione.
2048,Quello infinito e ineffabil bene,"Quel bene infinito e indicibile che è nei cieli,"
2049,"che là sù è, così corre ad amore",si dirige verso chi lo ama come un raggio 
2050,com’ a lucido corpo raggio vene.,è attratto  da un corpo lucido. 
2051,Tanto si dà quanto trova d’ardore;,Esso si concede tanto quanto è l’ardore di carità che trova ;
2052,"sì che, quantunque carità si stende,","sicché, quanto più è grande la carità, tanto più il bene divino si diffonde su di essa. "
2053,cresce sovr’ essa l’etterno valore.,"E quanta più gente in Cielo si ama ,"
2054,"E quanta gente più là sù s’intende,","tanto maggiore è la possibilità di amare bene, e più si ama,"
2055,"più v’è da bene amare, e più vi s’ama,",e ogni anima riversa  sulle altre il bene divino così
2056,e come specchio l’uno a l’altro rende.,come uno specchio .
2057,"E se la mia ragion non ti disfama,","E se il mio ragionamento non ti sazia, vedrai poi Beatrice "
2058,"vedrai Beatrice, ed ella pienamente",ed ella potrà appagare completamente questo desiderio 
2059,ti torrà questa e ciascun’ altra brama.,di sapere e ogni altro . 
2060,"Procaccia pur che tosto sieno spente,","Procura  soltanto che presto siano cancellate  dalla tua fronte, "
2061,"come son già le due, le cinque piaghe,","come già le altre due, le cinque piaghe, "
2062,che si richiudon per esser dolente».,che si rimarginano per mezzo del pentimento ».
2063,"Com’ io voleva dicer ‘Tu m’appaghe’,",E proprio quando volevo dire a Virgilio: 
2064,"vidimi giunto in su l’altro girone,","‘Mi hai pienamente soddisfatto’, mi accorsi di essere"
2065,sì che tacer mi fer le luci vaghe.,"arrivato sull’altra cornice sicché i miei occhi ,"
2066,Ivi mi parve in una visïone,"desiderosi di vedere cose nuove , mi fecero tacere. "
2067,"estatica di sùbito esser tratto,","Là mi sembrò di essere improvvisamente rapito  in una visione estatica, "
2068,e vedere in un tempio più persone;,e di vedere parecchie persone raccolte in un tempio; 
2069,"e una donna, in su l’entrar, con atto","e sulla soglia, con un tenero atteggiamento materno, "
2070,"dolce di madre dicer: «Figliuol mio,","una donna dire: «Figliuolo mio, perché ti sei comportato  "
2071,perché hai tu così verso noi fatto?,"così con noi? Ecco, tuo padre e io, addolorati, "
2072,"Ecco, dolenti, lo tuo padre e io",andavamo in cerca di te».
2073,"ti cercavamo». E come qui si tacque,","E appena  tacque a questo punto, tutta la visione "
2074,"ciò che pareva prima, dispario.",che mi era apparsa si dileguò .
2075,Indi m’apparve un’altra con quell’ acque,"Poi mi apparve un’altra donna, con le guance "
2076,giù per le gote che ’l dolor distilla,bagnate dalle lacrime  che sgorgano 
2077,"quando di gran dispetto in altrui nacque,",a causa di un dolore provocato  da
2078,e dir: «Se tu se’ sire de la villa,un grande sdegno  verso altri e diceva:
2079,"del cui nome ne’ dèi fu tanta lite,",«Se tu sei il signore  della città per il cui nome
2080,"e onde ogne scïenza disfavilla,","vi fu tanto contrasto  fra gli dei, e dalla quale"
2081,vendica te di quelle braccia ardite,"risplende tanta cultura , vendicati di"
2082,"ch’abbracciar nostra figlia, o Pisistràto».","quelle braccia impudenti che hanno osato abbracciare nostra figlia, o Pisistrato». "
2083,"E ’l segnor mi parea, benigno e mite,","E poi mi appariva Pisistrato, benevolo e mite, "
2084,risponder lei con viso temperato:,mentre rispondeva a lei con volto sereno : 
2085,"«Che farem noi a chi mal ne disira,",«Che cosa dovremmo fare a chi desidera
2086,"se quei che ci ama è per noi condannato?»,","il nostro  male, se colui che ci ama da noi è condannato?»."
2087,Poi vidi genti accese in foco d’ira,Poi vidi un gruppo di persone accese da
2088,"con pietre un giovinetto ancider, forte","un’ardente ira uccidere , lapidandolo , un giovane, mentre gridavano con violenza"
2089,"gridando a sé pur: «Martira, martira!».",", eccitandosi reciprocamente: «Uccidi, uccidi!». "
2090,"E lui vedea chinarsi, per la morte","E vedevo il giovane che si accasciava a terra,per via della morte "
2091,"che l’aggravava già, inver’ la terra,","che già lo incalzava ,"
2092,"ma de li occhi facea sempre al ciel porte,","ma con gli occhi sempre aperti e rivolti verso il cielo,"
2093,"orando a l’alto Sire, in tanta guerra,","e pregava il sommo Re , nel momento così  doloroso del martirio , "
2094,"che perdonasse a’ suoi persecutori,","che perdonasse ai suoi persecutori, "
2095,con quello aspetto che pietà diserra.,con quell’atteggiamento che suscita  pietà.
2096,Quando l’anima mia tornò di fori,Quando la mia anima tornò a percepire
2097,"a le cose che son fuor di lei vere,","le cose reali, che sono vere al di fuori di lei, mi resi"
2098,io riconobbi i miei non falsi errori.,"conto che le mie visioni, irreali al di fuori di me, erano state vere."
2099,"Lo duca mio, che mi potea vedere","La mia guida, che mi poteva vedere"
2100,"far sì com’ om che dal sonno si slega,","mentre facevo i gesti di un uomo che si scioglie  dal sonno,"
2101,"disse: «Che hai che non ti puoi tenere,","disse: «Che cosa hai, che non riesci a reggerti in piedi,"
2102,ma se’ venuto più che mezza lega,ma hai camminato per più di mezza lega con gli occhi annebbiati 
2103,"velando li occhi e con le gambe avvolte,","e con le gambe impacciate , "
2104,a guisa di cui vino o sonno piega?».,come un uomo vinto dal vino o dal sonno?».
2105,"«O dolce padre mio, se tu m’ascolte,","«O dolce padre mio», dissi io, «se tu mi"
2106,"io ti dirò», diss’ io, «ciò che m’apparve","presti ascolto, io dirò quello che mi apparve quando"
2107,quando le gambe mi furon sì tolte».,le mie gambe ebbero un tale impedimento ».
2108,Ed ei: «Se tu avessi cento larve,Ed egli: «Se tu avessi cento maschere  
2109,"sovra la faccia, non mi sarian chiuse","sul volto, non mi sarebbero nascosti,"
2110,"le tue cogitazion, quantunque parve.","i tuoi pensieri , anche se piccoli."
2111,Ciò che vedesti fu perché non scuse,Le visioni che hai avuto ti furono concesse perché 
2112,d’aprir lo core a l’acque de la pace,"non rifiuti  di aprire la tua anima alle acque della mansuetudine,"
2113,che da l’etterno fonte son diffuse.,che scaturiscono  dall’eterna fonte divina.
2114,Non dimandai “Che hai?” per quel che face,Non ti ho chiesto ‘Che cosa hai?’ per sapere 
2115,"chi guarda pur con l’occhio che non vede,","che cosa fa un uomo che guarda solo con sguardo annebbiato,"
2116,quando disanimato il corpo giace;,quando il suo corpo giace privo di sensi; 
2117,ma dimandai per darti forza al piede:,ma rivolsi la domanda per spronarti al cammino ; 
2118,"così frugar conviensi i pigri, lenti","così è necessario stimolare  i pigri, "
2119,ad usar lor vigilia quando riede».,che sono lenti a riprendere le loro facoltà quando si svegliano».
2120,"Noi andavam per lo vespero, attenti","Noi procedevamo durante il vespro, intenti "
2121,oltre quanto potean li occhi allungarsi,a guardare avanti fin dove poteva giungere 
2122,contra i raggi serotini e lucenti.,la nostra vista contro i raggi risplendenti del tramonto . 
2123,Ed ecco a poco a poco un fummo farsi,"Ed ecco avvicinarsi, a poco a poco, un fumo  "
2124,verso di noi come la notte oscuro;,"verso di noi, cupo come la notte; "
2125,né da quello era loco da cansarsi.,né vi era alcun luogo da poterlo sfuggire : 
2126,Questo ne tolse li occhi e l’aere puro.,esso ci privò della possibilità di vedere  e di respirare l’aria pura.
2127,Buio d’inferno e di notte privata,"Il buio dell’Inferno e quello di una notte senza alcuna stella, "
2128,"d’ogne pianeto, sotto pover cielo,","sotto un cielo spoglio, oscurato quanto più possibile dalle nuvole, "
2129,"quant’ esser può di nuvol tenebrata,","non stese mai sulla mia vista un così fitto velo, "
2130,non fece al viso mio sì grosso velo,"come quella nebbia che lì ci avvolse, "
2131,"come quel fummo ch’ivi ci coperse,","né così pungente  al contatto, "
2132,"né a sentir di così aspro pelo,",tanto che gli occhi non riuscirono  a stare aperti; 
2133,che l’occhio stare aperto non sofferse;,per cui la mia esperta 
2134,onde la scorta mia saputa e fida,e fedele scorta mi si avvicinò 
2135,mi s’accostò e l’omero m’offerse.,e mi offrì l’appoggio della sua spalla.
2136,Sì come cieco va dietro a sua guida,Così come un cieco segue la sua guida per
2137,per non smarrirsi e per non dar di cozzo,non smarrirsi e per non urtare in qualche ostacolo
2138,"in cosa che ’l molesti, o forse ancida,","che possa ferirlo, o forse ucciderlo , "
2139,"m’andava io per l’aere amaro e sozzo,","io camminavo attraverso quel fumo acre e nero, "
2140,ascoltando il mio duca che diceva,ascoltando Virgilio che continuava a dire: 
2141,pur: «Guarda che da me tu non sia mozzo».,«Stai attento a non separarti  da me».
2142,"Io sentia voci, e ciascuna pareva","Io sentivo delle voci, e ognuna sembrava"
2143,pregar per pace e per misericordia,"che pregasse, per ottenere pace e misericordia,"
2144,l’Agnel di Dio che le peccata leva.,"l’Agnello di Dio, che toglie i peccati dal mondo."
2145,Pur ‘Agnus Dei’ eran le loro essordia;,Sempre con ‘Agnus Dei’ cominciavano le loro preghiere; 
2146,"una parola in tutte era e un modo,","tutti dicevano le stesse parole e con uguale intonazione, "
2147,sì che parea tra esse ogne concordia.,così che tra loro si rivelava un pieno accordo.
2148,"«Quei sono spirti, maestro, ch’i’ odo?»,","Io chiesi: «Maestro, quelli che io odo sono"
2149,"diss’ io. Ed elli a me: «Tu vero apprendi,",spiriti?». Ed egli mi rispose: «Hai intuito il vero; si
2150,e d’iracundia van solvendo il nodo».,tratta di anime che stanno purificandosi dal peccato d’ira».
2151,"«Or tu chi se’ che ’l nostro fummo fendi,",«Dunque chi sei tu che squarci il nostro
2152,e di noi parli pur come se tue,"fumo, e parli di noi proprio come se tu dividessi"
2153,partissi ancor lo tempo per calendi?».,ancora il tempo con il calendario ?».
2154,Così per una voce detto fue;,Così fu detto da una voce; per cui il mio maestro
2155,"onde ’l maestro mio disse: «Rispondi,",disse: «Rispondi e chiedi se da questa parte  
2156,e domanda se quinci si va sùe».,si sale al girone successivo».
2157,E io: «O creatura che ti mondi,E io: «O creatura che ti purghi per ritornare
2158,"per tornar bella a colui che ti fece,","pura al tuo Creatore, se mi accompagni, "
2159,"maraviglia udirai, se mi secondi».",udirai cose che ti meraviglieranno». 
2160,"«Io ti seguiterò quanto mi lece»,","«Io ti verrò dietro finché mi è permesso »,"
2161,"rispuose; «e se veder fummo non lascia,","rispose, «e se il fumo non permette di vederci, "
2162,l’udir ci terrà giunti in quella vece».,l’udito ci terrà uniti invece della vista».
2163,Allora incominciai: «Con quella fascia,Allora cominciai: «Sto salendo verso la cima
2164,"che la morte dissolve men vo suso,","del monte con quel corpo che la morte fa svanire,"
2165,e venni qui per l’infernale ambascia.,e sono arrivato qui attraversando i tormenti dell’Inferno. 
2166,"E se Dio m’ha in sua grazia rinchiuso,","E se è vero che Dio mi ha accolto nella sua grazia, "
2167,tanto che vuol ch’i’ veggia la sua corte,"tanto da volere che io contempli la sua corte celeste, "
2168,"per modo tutto fuor del moderno uso,","in un modo del tutto insolito per i tempi moderni, "
2169,"non mi celar chi fosti anzi la morte,","non nascondermi chi fosti prima di morire, ma dimmelo, "
2170,"ma dilmi, e dimmi s’i’ vo bene al varco;",e dimmi pure se sono sulla strada giusta per il passo ; 
2171,e tue parole fier le nostre scorte».,e le tue parole saranno le nostre guide ».
2172,"«Lombardo fui, e fu’ chiamato Marco;","«Fui Lombardo, e di nome Marco; fui esperto"
2173,"del mondo seppi, e quel valore amai",delle cose del mondo e amai quelle virtù verso le
2174,al quale ha or ciascun disteso l’arco.,quali nessuno ora tende più il suo arco. La strada
2175,Per montar sù dirittamente vai».,che stai facendo per salire è quella giusta». 
2176,"Così rispuose, e soggiunse: «I’ ti prego","Così rispose, e poi aggiunse: "
2177,che per me prieghi quando sù sarai».,«Ti prego di pregare per me quando sarai in Cielo».
2178,E io a lui: «Per fede mi ti lego,E io gli risposi: «Mi impegno per giuramento
2179,di far ciò che mi chiedi; ma io scoppio,"di fare quello che mi domandi; ma io scoppio, se non"
2180,"dentro ad un dubbio, s’io non me ne spiego.",riesco a liberarmi di un dubbio che mi tormenta. 
2181,"Prima era scempio, e ora è fatto doppio","Prima il mio dubbio era semplice, ma ora è raddoppiato"
2182,"ne la sentenza tua, che mi fa certo","per via delle tue parole, le quali mi assicurano, in"
2183,"qui, e altrove, quello ov’ io l’accoppio.","questa cornice e nell’altra, quel fatto a cui io le associo."
2184,Lo mondo è ben così tutto diserto,Il mondo è proprio del tutto spoglio di ogni
2185,"d’ogne virtute, come tu mi sone,","virtù, come mi dici chiaramente, ed è ripieno e coperto"
2186,e di malizia gravido e coverto;,di malvagità; ma ti prego di indicarmene la
2187,"ma priego che m’addite la cagione,","causa, in modo che la veda bene e possa rivelarla"
2188,sì ch’i’ la veggia e ch’i’ la mostri altrui;,ad altri; poiché alcuni la attribuiscono agli influssi
2189,"ché nel cielo uno, e un qua giù la pone».","degli astri, altri all’umano volere»."
2190,"Alto sospir, che duolo strinse in «uhi!»,","Prima di rispondermi, emise un sospiro profondo che,"
2191,"mise fuor prima; e poi cominciò: «Frate,","per il dolore, si trasformò in un «uhi!»; poi cominciò: "
2192,"lo mondo è cieco, e tu vien ben da lui.","«Fratello, il mondo è cieco e tu  mostri di venire da esso. "
2193,Voi che vivete ogne cagion recate,"Voi che vivete sulla terra, riconducete "
2194,"pur suso al cielo, pur come se tutto","ogni causa solo all’influsso degli astri, "
2195,movesse seco di necessitate.,proprio come se il movimento del cielo determinasse necessariamente tutto. 
2196,"Se così fosse, in voi fora distrutto","Se così fosse, sarebbe  annullato in voi il libero arbitrio, "
2197,"libero arbitrio, e non fora giustizia","e non sarebbe giusto essere premiati per avere bene operato, "
2198,"per ben letizia, e per male aver lutto.",e puniti per avere commesso il male.
2199,Lo cielo i vostri movimenti inizia;,Gli astri influiscono sulle tendenze iniziali di
2200,"non dico tutti, ma, posto ch’i’ ’l dica,","ciascuno; non dico tutte, ma, posto che lo dica, vi"
2201,"lume v’è dato a bene e a malizia,",è stata elargita la luce della ragione per discernere
2202,"e libero voler; che, se fatica","il bene dal male, e la libera volontà; che, anche se"
2203,"ne le prime battaglie col ciel dura,",incontra difficoltà nelle prime lotte con le influenze
2204,"poi vince tutto, se ben si notrica.","astrali, alla fine vince ogni contrasto, se è ben alimentata."
2205,A maggior forza e a miglior natura,"Voi dipendete, come esseri liberi, da una"
2206,liberi soggiacete; e quella cria,forza maggiore e una natura migliore; ed è quella
2207,"la mente in voi, che ’l ciel non ha in sua cura.","che ha creato in voi l’anima intellettiva, che non è"
2208,"Però, se ’l mondo presente disvia,","governata dall’influsso dei cieli. Perciò, se l’attuale"
2209,"in voi è la cagione, in voi si cheggia;","società è traviata, la causa è in voi, in voi va ricercata;"
2210,e io te ne sarò or vera spia.,io stesso te ne darò ora una vera informazione.
2211,Esce di mano a lui che la vagheggia,"L’anima esce dalle mani di Dio, che l’ama "
2212,"prima che sia, a guisa di fanciulla","prima ancora che sia creata, come una"
2213,"che piangendo e ridendo pargoleggia,","fanciullina che piange e ride puerilmente, semplice"
2214,"l’anima semplicetta che sa nulla,","e ingenua, ancora ignara di ogni cosa, tranne che,"
2215,"salvo che, mossa da lieto fattore,","creata da Dio, somma letizia, si volge a ciò che le"
2216,volontier torna a ciò che la trastulla.,arreca diletto .
2217,Di picciol bene in pria sente sapore;,Inizialmente sente il gusto dei piccoli piaceri;
2218,"quivi s’inganna, e dietro ad esso corre,","qui s’inganna, e corre dietro a essi, a meno che una"
2219,se guida o fren non torce suo amore.,guida o un freno non raddrizzino la sua naturale tendenza. 
2220,Onde convenne legge per fren porre;,Perciò fu necessario imporre la legge come freno; 
2221,"convenne rege aver, che discernesse","di qui la necessità di avere un sovrano, che, della vera città,"
2222,de la vera cittade almen la torre.,fosse in grado di discernere almeno la torre più alta.
2223,"Le leggi son, ma chi pon mano ad esse?","Le leggi ci sono, ma chi le fa rispettare? "
2224,"Nullo, però che ’l pastor che procede,","Nessuno, perché il papa, che come un pastore guida il"
2225,"rugumar può, ma non ha l’unghie fesse;","gregge dei fedeli, sa ruminare, ma non ha lo zoccolo bipartito ; "
2226,"per che la gente, che sua guida vede","perciò l’umanità, che vede la sua guida spirituale mirare  "
2227,"pur a quel ben fedire ond’ ella è ghiotta,","a quei beni mondani di cui essa stessa è avida, "
2228,"di quel si pasce, e più oltre non chiede.","si sazia di questi, senza cercare altro."
2229,Ben puoi veder che la mala condotta,Puoi ora comprendere chiaramente che il malgoverno 
2230,"è la cagion che ’l mondo ha fatto reo,","è la causa che ha reso malvagi gli uomini, "
2231,e non natura che ’n voi sia corrotta.,e non la natura umana guastata .
2232,"Soleva Roma, che ’l buon mondo feo,","Roma, che un tempo ordinò il mondo, era"
2233,"due soli aver, che l’una e l’altra strada","solita avere due soli, che indicavano le due strade,"
2234,"facean vedere, e del mondo e di Deo.",della felicità temporale e della beatitudine celeste.
2235,L’un l’altro ha spento; ed è giunta la spada,Ma uno ha spento l’altro; e la spada imperiale è
2236,"col pasturale, e l’un con l’altro insieme","stata unita con il pastorale religioso, e i due poteri"
2237,per viva forza mal convien che vada;,riuniti a viva forza procedono fatalmente in modo
2238,"però che, giunti, l’un l’altro non teme:","negativo; poiché, riuniti nella stessa persona, non"
2239,"se non mi credi, pon mente a la spiga,","si temono più l’un l’altro: se non mi credi, considera"
2240,ch’ogn’ erba si conosce per lo seme.,"i frutti, poiché ogni pianta si riconosce dalla qualità del seme."
2241,"In sul paese ch’Adice e Po riga,","Nella regione irrigata dal Po e dall’Adige , "
2242,"solea valore e cortesia trovarsi,","era facile trovare virtù morali e liberalità, "
2243,prima che Federigo avesse briga;,prima che Federico II entrasse in contrasto
2244,or può sicuramente indi passarsi,con il Papato; ora può passare con sicurezza di
2245,"per qualunque lasciasse, per vergogna","lì chiunque tralasci, per vergogna , "
2246,di ragionar coi buoni o d’appressarsi.,di parlare o di avvicinarsi a persone oneste.
2247,Ben v’èn tre vecchi ancora in cui rampogna,Veramente ci sono ancora tre vecchi in
2248,"l’antica età la nova, e par lor tardo",cui gli antichi usi di valore e cortesia sono un rimprovero 
2249,che Dio a miglior vita li ripogna:,"per la nuova età, e non vedono l’ora che"
2250,Currado da Palazzo e ’l buon Gherardo,"Dio li destini a miglior vita: Corrado da Palazzo, il"
2251,"e Guido da Castel, che mei si noma,","buon Gherardo e Guido da Castello, che è meglio"
2252,"francescamente, il semplice Lombardo.","noto col soprannome, foggiato alla francese, di Lombardo schietto e leale."
2253,"Dì oggimai che la Chiesa di Roma,","Puoi ormai dire che la Chiesa di Roma, per"
2254,"per confondere in sé due reggimenti,","volere unire in sé i due poteri, cade nel fango, e"
2255,"cade nel fango, e sé brutta e la soma».",insudicia il suo compito e quello che si è addossato».
2256,"«O Marco mio», diss’ io, «bene argomenti;","«O Marco mio», dissi io, «tu parli con saggezza; "
2257,e or discerno perché dal retaggio,e ora capisco chiaramente perché i sacerdoti  della tribù dei Leviti
2258,li figli di Levì furono essenti.,furono esclusi dal diritto di trasmissione ereditaria dei loro beni .
2259,Ma qual Gherardo è quel che tu per saggio,Ma chi è quel Gherardo che dici essere rimasto
2260,"di’ ch’è rimaso de la gente spenta,","come modello della generazione passata ,"
2261,in rimprovèro del secol selvaggio?».,a rimprovero della presente generazione corrotta?».
2262,"«O tuo parlar m’inganna, o el mi tenta»,","«Forse ho frainteso la tua parlata,"
2263,"rispuose a me; «ché, parlandomi tosco,","mi rispose, perchè, pur parlando toscano"
2264,par che del buon Gherardo nulla senta.,sembra che tu non sappia nulla del buon Gherardo. 
2265,"Per altro sopranome io nol conosco,","Io non saprei indicarlo con un altro soprannome, "
2266,s’io nol togliessi da sua figlia Gaia.,a meno di ricavarlo dalla figlia Gaia. 
2267,"Dio sia con voi, ché più non vegno vosco.","Dio vi accompagni, perché io non posso più procedere con voi."
2268,Vedi l’albor che per lo fummo raia,"Vedi la luce dell’alba, che comincia a"
2269,"già biancheggiare, e me convien partirmi","irradiarsi  biancastra attraverso il fumo, e io"
2270,(l’angelo è ivi) prima ch’io li paia».,devo separarmi da voi  prima di comparirgli davanti».
2271,"Così tornò, e più non volle udirmi.",Così girò su se stesso e non volle più ascoltarmi.
2272,"Ricorditi, lettor, se mai ne l’alpe","O lettore, se mai in montagna  ti sorprese"
2273,ti colse nebbia per la qual vedessi,"la nebbia, attraverso la quale tu vedesti non diversamente dalla talpa "
2274,"non altrimenti che per pelle talpe,","attraverso la membrana che ricopre i suoi occhi,"
2275,"come, quando i vapori umidi e spessi","rammentati in quale modo, non appena i vapori umidi "
2276,"a diradar cominciansi, la spera","e densi cominciano a diradarsi, la sfera del sole debolmente "
2277,del sol debilemente entra per essi;,penetra attraverso di essi; e allora la tua fantasia  
2278,e fia la tua imagine leggera,potrà  facilmente arrivare a percepire
2279,in giugnere a veder com’ io rividi,"come io inizialmente rividi il sole, "
2280,"lo sole in pria, che già nel corcar era.",il quale stava ormai tramontando.
2281,"Sì, pareggiando i miei co’ passi fidi","Così, uguagliando il ritmo dei miei passi con"
2282,"del mio maestro, usci’ fuor di tal nube","quelli sicuri del mio maestro, uscii da tale nube alla"
2283,ai raggi morti già ne’ bassi lidi.,"luce dei raggi solari, ormai spenti nella parte bassa del monte."
2284,O imaginativa che ne rube,"O fantasia, che talvolta ci assorbi  tanto"
2285,"talvolta sì di fuor, ch’om non s’accorge","che non ci avvediamo della realtà, benché intorno a"
2286,"perché dintorno suonin mille tube,","noi risuonino mille trombe, chi ti mette in moto, visto"
2287,"chi move te, se ’l senso non ti porge?",che gli organi sensitivi non ti sollecitano? 
2288,"Moveti lume che nel ciel s’informa,","Ti suscita una luce che prende forma dal cielo, "
2289,per sé o per voler che giù lo scorge.,in maniera autonoma o per volontà divina che la indirizza verso il mondo. 
2290,De l’empiezza di lei che mutò forma,Il gesto crudele di colei che si trasformò 
2291,"ne l’uccel ch’a cantar più si diletta,","nell’uccello che si compiace più di ogni altro di cantare, "
2292,ne l’imagine mia apparve l’orma;,comparve come un’impronta nella mia fantasia ; 
2293,e qui fu la mia mente sì ristretta,"e la mia mente fu così concentrata  in questa visione, "
2294,"dentro da sé, che di fuor non venìa",che dall’esterno non giungeva alcuna impressione 
2295,cosa che fosse allor da lei ricetta.,che allora potesse essere da lei ricevuta.
2296,Poi piovve dentro a l’alta fantasia,"Poi scese dall’alto, nella mia rapita immaginazione, "
2297,"un crucifisso, dispettoso e fero","la figura di un uomo crocifisso, che sdegnoso e irato  "
2298,"ne la sua vista, e cotal si moria;","appariva, e così atteggiato  moriva ;"
2299,"intorno ad esso era il grande Assüero,","intorno a lui erano il grande re Assuero, "
2300,"Estèr sua sposa e ’l giusto Mardoceo,","sua moglie Ester e il giusto Mardocheo, "
2301,che fu al dire e al far così intero.,che fu così onesto  nelle parole e nelle opere.
2302,E come questa imagine rompeo,Non appena questa immaginazione svanì  
2303,"sé per sé stessa, a guisa d’una bulla","di per se stessa, come una bolla d’aria"
2304,"cui manca l’acqua sotto qual si feo,",alla quale venga meno la pellicola d’acqua in cui si
2305,surse in mia visïone una fanciulla,"è formata, comparve nella mia visione una fanciulla"
2306,"piangendo forte, e dicea: «O regina,","che piangeva disperatamente e diceva: «O regina, "
2307,perché per ira hai voluto esser nulla?,perché hai voluto annientarti per un impeto d’ira?
2308,Ancisa t’hai per non perder Lavina;,Ti sei uccisa per non perdere Lavinia; 
2309,"or m’hai perduta! Io son essa che lutto,","ora mi hai ugualmente perduta! Sono proprio io che piango, "
2310,"madre, a la tua pria ch’a l’altrui ruina».","madre, per la tua triste sorte prima che per quella di Turno » ."
2311,Come si frange il sonno ove di butto,Allo stesso modo in cui il sonno si interrompe quando di colpo 
2312,"nova luce percuote il viso chiuso,","una luce improvvisa  colpisce gli occhi  chiusi, "
2313,che fratto guizza pria che muoia tutto;,e anche spezzato persiste un po’ prima di svanire completamente; 
2314,così l’imaginar mio cadde giuso,così la mia visione scomparve non appena colpì 
2315,"tosto che lume il volto mi percosse,",il mio viso una luce di gran lunga superiore 
2316,maggior assai che quel ch’è in nostro uso.,a quella alla quale ci eravamo già assuefatti.
2317,"I’ mi volgea per veder ov’ io fosse,",Io mi guardavo intorno per vedere dove io
2318,"quando una voce disse «Qui si monta»,","fossi, quando una voce disse: «Qui si sale», "
2319,che da ogne altro intento mi rimosse;,distogliendomi da ogni altro pensiero; 
2320,e fece la mia voglia tanto pronta,e rese tanto ardente il mio desiderio 
2321,"di riguardar chi era che parlava,","di sapere chi avesse parlato,che mai si sarebbe quietato, "
2322,"che mai non posa, se non si raffronta.",se non di fronte alla cosa desiderata.
2323,Ma come al sol che nostra vista grava,Ma come davanti al sole che abbaglia  
2324,"e per soverchio sua figura vela,","la nostra vista e per eccesso di luce nasconde la sua figura, "
2325,così la mia virtù quivi mancava.,così in questo caso la mia capacità visiva veniva meno.
2326,"«Questo è divino spirito, che ne la","«Questo è un angelo divino, che ci indirizza"
2327,"via da ir sù ne drizza sanza prego,","verso l’alto senza alcuna preghiera da parte nostra,"
2328,e col suo lume sé medesmo cela.,nascondendosi nella sua stessa luce. 
2329,"Sì fa con noi, come l’uom si fa sego;",Egli si comporta con noi come l’uomo agisce con se stesso;
2330,"ché quale aspetta prego e l’uopo vede,",perché chi vede il bisogno altrui e attende di essere
2331,malignamente già si mette al nego.,"pregato, si dispone già nell’atteggiamento maligno del rifiuto."
2332,Or accordiamo a tanto invito il piede;,Ora affrettiamoci per assecondare un così
2333,"procacciam di salir pria che s’abbui,","alto invito; cerchiamo di salire prima che faccia buio,"
2334,"ché poi non si poria, se ’l dì non riede».","poiché dopo non si potrebbe, fino a quando non"
2335,"Così disse il mio duca, e io con lui",ritorna  la luce del giorno». Così disse la mia
2336,volgemmo i nostri passi ad una scala;,guida; e insieme ci dirigemmo verso una scala; e
2337,"e tosto ch’io al primo grado fui,","appena io giunsi al primo gradino , "
2338,senti’mi presso quasi un muover d’ala,sentii accanto a me quasi il movimento di un’ala 
2339,e ventarmi nel viso e dir: ‘Beati,e un soffio di vento sul viso e una voce che diceva: 
2340,"pacifici, che son sanz’ ira mala!’.","‘Beati i pacifici, che sono senza ira cattiva!’ ."
2341,Già eran sovra noi tanto levati,"Già gli ultimi raggi del sole, ai quali poi segue"
2342,"li ultimi raggi che la notte segue,","la notte, si erano sollevati tanto al di sopra di noi, che"
2343,che le stelle apparivan da più lati.,da vari punti del cielo apparivano le stelle. 
2344,"‘O virtù mia, perché sì ti dilegue?’,","‘O vigore  mio, perché ti dilegui così?’, dicevo tra me"
2345,"fra me stesso dicea, ché mi sentiva","e me, poiché mi accorgevo che la forza delle mie"
2346,la possa de le gambe posta in triegue.,gambe era temporaneamente sospesa.
2347,Noi eravam dove più non saliva,"Noi ci trovavamo alla fine  della scala, "
2348,"la scala sù, ed eravamo affissi,","ed eravamo fermi , proprio"
2349,pur come nave ch’a la piaggia arriva.,come una nave che è arrivata alla riva.
2350,"E io attesi un poco, s’io udissi","E io un poco prestai attenzione, se mai"
2351,alcuna cosa nel novo girone;,udissi qualche suono in questa nuova cornice; 
2352,"poi mi volsi al maestro mio, e dissi:","poi mi rivolsi al mio maestro, e dissi: «Mio dolce padre,"
2353,"«Dolce mio padre, dì, quale offensione","dimmi, quale colpa viene espiata  qui, nel"
2354,si purga qui nel giro dove semo?,girone in cui ci troviamo? Se stanno fermi i nostri
2355,"Se i piè si stanno, non stea tuo sermone».","piedi, non stia fermo il tuo parlare»."
2356,"Ed elli a me: «L’amor del bene, scemo",Ed egli a me: «Proprio qui  si ripara
2357,"del suo dover, quiritta si ristora;","l’amore del bene, minore di quanto dovrebbe essere ;"
2358,qui si ribatte il mal tardato remo.,qui si compensa con colpi di remo 
2359,"Ma perché più aperto intendi ancora,",più veloci il lento vogare per la vita.
2360,"volgi la mente a me, e prenderai","Ma perché tu possa capire ancora più chiaramente,"
2361,alcun buon frutto di nostra dimora».,"volgi a me l’attenzione, e ricaverai qualche vantaggio dalla nostra sosta»."
2362,"«Né creator né creatura mai»,","Egli cominciò a dire: «Figliuolo, né il Creatore "
2363,"cominciò el, «figliuol, fu sanza amore,","né creatura alcuna furono mai senza amore,"
2364,o naturale o d’animo; e tu ’l sai.,naturale o d’elezione ; e tu lo sai bene.
2365,"Lo naturale è sempre sanza errore,",L’amore naturale è sempre senza errore; 
2366,ma l’altro puote errar per malo obietto,"ma l’altro può sbagliare o perché si dirige al male, "
2367,o per troppo o per poco di vigore.,oppure per eccesso o carenza di intensità.
2368,"Mentre ch’elli è nel primo ben diretto,","Finché l’amore d’animo è diretto verso il bene supremo, "
2369,"e ne’ secondi sé stesso misura,","e si modera nei beni terreni, "
2370,esser non può cagion di mal diletto;,non può essere causa di piacere peccaminoso; 
2371,"ma quando al mal si torce, o con più cura","ma quando devia verso il male, o corre verso il bene rispettivamente "
2372,"o con men che non dee corre nel bene,","con maggiore o minore premura di quanto è giusto, "
2373,contra ’l fattore adovra sua fattura.,"allora, pur essendo creatura di Dio, opera contro il suo Creatore. "
2374,Quinci comprender puoi ch’esser convene,Di qui puoi comprendere che necessariamente 
2375,amor sementa in voi d’ogne virtute,l’amore è all’origine di ogni azione virtuosa 
2376,e d’ogne operazion che merta pene.,e di ogni operazione degna di essere punita.
2377,"Or, perché mai non può da la salute","Ora, poiché l’amore non può mai distogliere "
2378,"amor del suo subietto volger viso,","lo sguardo dal bene  del soggetto amante,"
2379,da l’odio proprio son le cose tute;,ogni creatura è tutelata  dall’odio contro se stessa; 
2380,"e perché intender non si può diviso,",e poiché nessun essere si può considerare 
2381,"e per sé stante, alcuno esser dal primo,","separato dal Creatore , e di per sé autonomo, "
2382,da quello odiare ogne effetto è deciso.,qualunque creatura è impedita  dall’odiare Dio.
2383,"Resta, se dividendo bene stimo,","Non rimane che concludere, se suddividendo giudico correttamente, "
2384,che ’l mal che s’ama è del prossimo; ed esso,"che si può desiderare solo il male del prossimo; questo desiderio, "
2385,amor nasce in tre modi in vostro limo.,"in voi uomini creati dal fango, si manifesta in tre modi."
2386,"È chi, per esser suo vicin soppresso,","C’è chi spera di primeggiare quando è abbattuto il suo prossimo, "
2387,"spera eccellenza, e sol per questo brama","spera eccellenza, e per questo solo brama "
2388,ch’el sia di sua grandezza in basso messo;,che sia deposto dalla sua grandezza;
2389,"è chi podere, grazia, onore e fama","C’è chi teme di perdere favore, onore e gloria, "
2390,"teme di perder perch’ altri sormonti,","quando un altro si innalza sopra di lui, "
2391,onde s’attrista sì che ’l contrario ama;,per cui si rattrista tanto da desiderare il contrario; 
2392,"ed è chi per ingiuria par ch’aonti,","e c’è chi, per un’offesa ricevuta, "
2393,"sì che si fa de la vendetta ghiotto,","manifestamente si sdegna a tal punto da diventare avido di vendetta, "
2394,e tal convien che ’l male altrui impronti.,e in tale esasperazione consegue che prepari il male altrui.
2395,Questo triforme amor qua giù di sotto,Questo triplice amore si sconta nelle sottostanti cornici; 
2396,"si piange: or vo’ che tu de l’altro intende,","adesso desidero che ti renda conto dell’altro amore, "
2397,che corre al ben con ordine corrotto.,che si dirige verso il bene in misura non giusta.
2398,Ciascun confusamente un bene apprende,Ogni creatura conosce vagamente un
2399,"nel qual si queti l’animo, e disira;","bene, nel quale l’animo si appaghi, e aspira a esso;"
2400,per che di giugner lui ciascun contende.,perciò ognuno si sforza  di raggiungerlo.
2401,Se lento amore a lui veder vi tira,Se un amore debole vi sospinge a conoscerlo o
2402,"o a lui acquistar, questa cornice,","a raggiungerlo, questa cornice vi punisce, dopo"
2403,"dopo giusto penter, ve ne martira.",un giusto pentimento. L’altro bene è tale che non
2404,Altro ben è che non fa l’uom felice;,"rende l’uomo felice; non procura la felicità, "
2405,"non è felicità, non è la buona","né contiene l’essenza divina, da cui nascono  "
2406,"essenza, d’ogne ben frutto e radice.",e si sviluppano  tutti gli altri beni. 
2407,"L’amor ch’ad esso troppo s’abbandona,","L’amore che si concede con eccessivo ardore a questi beni , "
2408,di sovr’ a noi si piange per tre cerchi;,è punito nelle tre cornici successive ; 
2409,"ma come tripartito si ragiona,","ma come si presenti razionalmente diviso in tre parti, "
2410,"tacciolo, acciò che tu per te ne cerchi».","non lo rivelo, perché tu possa ricercarlo da solo »."
2411,Posto avea fine al suo ragionamento,L’eletto maestro  aveva posto termine 
2412,"l’alto dottore, e attento guardava",alla sua dimostrazione e osservava attentamente
2413,ne la mia vista s’io parea contento;,i miei occhi per vedere se apparivo soddisfatto; 
2414,"e io, cui nova sete ancor frugava,","e io, che ero stimolato  ancora da un nuovo desiderio di sapere, "
2415,"di fuor tacea, e dentro dicea: ‘Forse","esteriormente tacevo, ma dentro di me dicevo: "
2416,lo troppo dimandar ch’io fo li grava’.,‘Forse le troppe domande che gli rivolgo lo infastidiscono’. 
2417,"Ma quel padre verace, che s’accorse","Ma quel vero padre, che si accorse"
2418,"del timido voler che non s’apriva,","del timido desiderio  che non si manifestava,"
2419,"parlando, di parlare ardir mi porse.","prendendo la parola, mi incoraggiò a parlare."
2420,"Ond’ io: «Maestro, il mio veder s’avviva","Allora dissi: «Maestro, il mio intelletto "
2421,"sì nel tuo lume, ch’io discerno chiaro","si rischiara tanto alla luce della tua sapienza, "
2422,quanto la tua ragion parta o descriva.,che  distinguo chiaramente ciò che il tuo ragionamento formula  o analizza . 
2423,"Però ti prego, dolce padre caro,","Perciò ti prego, caro dolce padre, "
2424,"che mi dimostri amore, a cui reduci","che mi spieghi che cosa sia l’amore, "
2425,ogne buono operare e ’l suo contraro».,al quale fai risalire ogni azione virtuosa o cattiva».
2426,"«Drizza», disse, «ver’ me l’agute luci",Disse: «Rivolgi a me i penetranti occhi della
2427,"de lo ’ntelletto, e fieti manifesto","mente, e ti sarà chiaro l’errore di quelli che, privi della"
2428,l’error de’ ciechi che si fanno duci.,"vista intellettuale, si impongono come maestri. "
2429,"L’animo, ch’è creato ad amar presto,","L’animo, creato con un’innata disposizione ad amare,"
2430,"ad ogne cosa è mobile che piace,","è portato verso ogni cosa che a lui piace, quando"
2431,tosto che dal piacere in atto è desto.,questa disposizione è stimolata dal desiderio a tradursi in pratica.
2432,Vostra apprensiva da esser verace,La vostra facoltà conoscitiva trae dalla realtà 
2433,"tragge intenzione, e dentro a voi la spiega,",concreta un’immagine percepibile e la sviluppa
2434,sì che l’animo ad essa volger face;,"nell’intimo, così da indurre l’animo a rivolgersi a essa; "
2435,"e se, rivolto, inver’ di lei si piega,","e se l’animo, così rivolto, si inclina verso di lei,"
2436,"quel piegare è amor, quell’ è natura","questa inclinazione è amore, è disposizione innata"
2437,che per piacer di novo in voi si lega.,"che, al piacere per la bellezza, si fonde dentro di voi."
2438,"Poi, come ’l foco movesi in altura","Poi, come il fuoco si muove verso l’alto per la sua stessa essenza, "
2439,per la sua forma ch’è nata a salire,"che tende a salire verso la sua sfera ,"
2440,"là dove più in sua matera dura,","dove, essendo nel suo elemento, resiste più a lungo,"
2441,"così l’animo preso entra in disire,","così l’animo, attirato da amore entra in quel desiderio, "
2442,"ch’è moto spiritale, e mai non posa","che è moto spirituale, e non trova più quiete"
2443,fin che la cosa amata il fa gioire.,per tutto il tempo che il possesso della cosa amata lo fa gioire.
2444,Or ti puote apparer quant’ è nascosa,Ora puoi scorgere chiaramente quanto
2445,la veritate a la gente ch’avvera,sfugga la verità a coloro  che ritengono
2446,ciascun amore in sé laudabil cosa;,per vero  che ogni forma di amore sia
2447,però che forse appar la sua matera,di per sé degna di lode; e lo dicono forse perché
2448,"sempre esser buona, ma non ciascun segno","pare che la tendenza naturale sia sempre buona, ma"
2449,"è buono, ancor che buona sia la cera».","l’impronta del sigillo non sempre è buono, anche se è buona la cera»."
2450,"«Le tue parole e ’l mio seguace ingegno»,","«Le tue parole e il mio ingegno che le ha seguite attentamente», "
2451,"rispuos’ io lui, «m’hanno amor discoverto,","risposi, «mi hanno rivelato l’essenza dell’amore, "
2452,ma ciò m’ha fatto di dubbiar più pregno;,ma ciò mi ha reso più pieno di interrogativi; 
2453,"ché, s’amore è di fuori a noi offerto","infatti, se l’amore è suscitato in noi da stimoli esterni "
2454,"e l’anima non va con altro piede,","e l’anima non si muove per altro impulso,"
2455,"se dritta o torta va, non è suo merto».",non è suo il merito se procede sulla via del bene o se devia».
2456,"Ed elli a me: «Quanto ragion qui vede,",Ed egli a me: «Solo quello che la ragione
2457,dir ti poss’ io; da indi in là t’aspetta,"distingue, io ti posso spiegare; per il resto, aspetta di"
2458,"pur a Beatrice, ch’è opra di fede.","conoscerlo da Beatrice, perché questo è argomento di fede."
2459,"Ogne forma sustanzïal, che setta","Ogni anima intellettiva, che è distinta dal"
2460,"è da matera ed è con lei unita,","corpo ma forma con esso una nuova unità, accoglie"
2461,"specifica vertute ha in sé colletta,","in sé la disposizione a conoscere, propria della sua"
2462,"la qual sanza operar non è sentita,","specie, che è riconoscibile attraverso l’attività pratica, "
2463,"né si dimostra mai che per effetto,","e non si manifesta se non per i suoi effetti, così"
2464,come per verdi fronde in pianta vita.,come la potenza vegetativa si mostra in una pianta
2465,"Però, là onde vegna lo ’ntelletto",attraverso il verde delle foglie. Però l’uomo non sa
2466,"de le prime notizie, omo non sape,","da dove venga la conoscenza delle prime verità, e"
2467,"e de’ primi appetibili l’affetto,","il trasporto  per i primi beni desiderabili, che"
2468,che sono in voi sì come studio in ape,in voi uomini sono come nell’ape la tendenza innata
2469,di far lo mele; e questa prima voglia, di fare il miele; e questa prima inclinazione
2470,merto di lode o di biasmo non cape.,inconscia  non merita né lode né biasimo.
2471,"Or perché a questa ogn’ altra si raccoglia,","Ora, affinché a questa inclinazione si accordi"
2472,"innata v’è la virtù che consiglia,"," ogni altra, è innata in voi la facoltà del"
2473,e de l’assenso de’ tener la soglia.,"discernimento, che deve governare il consenso agli"
2474,Quest’ è ’l principio là onde si piglia,impulsi naturali. Questa ragione è il principio da cui
2475,"ragion di meritare in voi, secondo","deriva il motivo del vostro merito, a seconda"
2476,che buoni e rei amori accoglie e viglia.,che essa accolga e scarti  gli amori buoni dai cattivi.
2477,"Color che ragionando andaro al fondo,",I filosofi  che investigarono profondamente
2478,s’accorser d’esta innata libertate;,"col ragionamento, si resero conto di questa"
2479,però moralità lasciaro al mondo.,libertà innata; perciò lasciarono al mondo la dottrina
2480,"Onde, poniam che di necessitate","morale. Di conseguenza, ammesso che ogni amore"
2481,"surga ogne amor che dentro a voi s’accende,","che si desta in voi sorgesse per forza , "
2482,di ritenerlo è in voi la podestate.,è vostro il potere di accoglierlo o meno.
2483,La nobile virtù Beatrice intende,Beatrice definisce  questa nobile
2484,"per lo libero arbitrio, e però guarda","virtù come libero arbitrio, e perciò cerca di ricordartelo, "
2485,"che l’abbi a mente, s’a parlar ten prende».",qualora lei abbia occasione di parlartene».
2486,"La luna, quasi a mezza notte tarda,","La luna, apparendo oltre la mezzanotte, "
2487,"facea le stelle a noi parer più rade,","faceva sembrare a noi le stelle più rade, "
2488,fatta com’ un secchion che tuttor arda;,mostrandosi come un grande secchio brillante; 
2489,e correa contro ’l ciel per quelle strade,"e rimontava il cielo, percorrendo quella zona"
2490,che ’l sole infiamma allor che quel da Roma,"che il sole fiammeggiando attraversa in inverno,"
2491,tra ’ Sardi e ’ Corsi il vede quando cade.,quando chi abita a Roma lo vede tramontare tra Sardegna e Corsica.
2492,E quell’ ombra gentil per cui si noma,"E l’anima nobile di Virgilio, per il cui merito"
2493,"Pietola più che villa mantoana,","il borgo di Pietole è il più famoso del Mantovano,"
2494,del mio carcar diposta avea la soma;,si era liberata dal peso che le avevo imposto con i
2495,"per ch’io, che la ragione aperta e piana","miei dubbi; per cui io, che avevo accolto nella mente"
2496,"sovra le mie quistioni avea ricolta,","il ragionamento chiaro e semplice, riferito alle mie"
2497,stava com’ om che sonnolento vana.,"domande, stavo come un uomo che vaneggia vinto dal sonno. "
2498,Ma questa sonnolenza mi fu tolta,Ma questa sonnolenza scomparve improvvisamente 
2499,subitamente da gente che dopo,"per via di una schiera di anime che,"
2500,le nostre spalle a noi era già volta.,"arrivando alle nostre spalle, si dirigeva verso di noi."
2501,E quale Ismeno già vide e Asopo,E come l’Ismeno e l’Asopo   videro lungo le loro rive correre furiosamente
2502,"lungo di sè di notte furia e calca,","e accalcarsi moltitudini di persone, ogni volta che"
2503,"pur che i Teban di Bacco avesser uopo,",i Tebani avevano bisogno di propiziarsi l’aiuto di
2504,"cotal per quel giron suo passo falca,","Bacco, così in quel girone correva al galoppo, per"
2505,"per quel ch’io vidi di color, venendo,","quanto potevo scorgere, la folla che sopraggiungeva "
2506,cui buon volere e giusto amor cavalca.,spronata dalla buona volontà e dall’amore verso il bene.
2507,"Tosto fur sovr’ a noi, perché correndo","Rapidamente essi giunsero accanto  a noi, "
2508,si movea tutta quella turba magna;,poiché tutta quella grande massa di anime procedeva correndo; 
2509,e due dinanzi gridavan piangendo:,e due davanti gridavano piangendo: 
2510,«Maria corse con fretta a la montagna;,«Maria corse con grande sollecitudine  fra le montagne; 
2511,"e Cesare, per soggiogare Ilerda,","e Cesare, per sottomettere Lerida, conquistò Marsiglia "
2512,punse Marsilia e poi corse in Ispagna».,e poi corse in Spagna» .
2513,"«Ratto, ratto, che ’l tempo non si perda","«Presto, presto, in modo che non si perda tempo"
2514,"per poco amor», gridavan li altri appresso,","per negligenza d’amore», gridavano gli altri in coro,"
2515,«che studio di ben far grazia rinverda».,«cosicché il desiderio di fare il bene rinvigorisca la grazia».
2516,«O gente in cui fervore aguto adesso,"«O anime, in cui un’intensa sollecitudine"
2517,ricompie forse negligenza e indugio,adesso ricompensa  forse la negligenza
2518,"da voi per tepidezza in ben far messo,","e l’indugio da voi impiegato nel fare il bene per mancanza d’ardore, "
2519,"questi che vive, e certo i’ non vi bugio,","costui che è vivo, e certo io non mento ,"
2520,"vuole andar sù, pur che ’l sol ne riluca;",desidera andare verso l’alto non appena  il sole brillerà di nuovo su di noi; 
2521,però ne dite ond’ è presso il pertugio».,perciò diteci da quale parte è più vicino il passaggio al girone successivo».
2522,Parole furon queste del mio duca;,Queste parole furono dette dalla mia guida;
2523,e un di quelli spirti disse: «Vieni,e una di quelle anime disse: 
2524,"di retro a noi, e troverai la buca.","«Vieni dietro a noi,  e troverai il varco. "
2525,"Noi siam di voglia a muoverci sì pieni,","Noi siamo così pieni del desiderio di proseguire, "
2526,"che restar non potem; però perdona,",che non possiamo fermarci ;
2527,se villania nostra giustizia tieni.,"perciò, scusaci, se giudichi  scortesia la nostra giusta pena."
2528,Io fui abate in San Zeno a Verona,Io fui abate di San Zeno a Verona quando
2529,"sotto lo ’mperio del buon Barbarossa,","era imperatore il valoroso Federico Barbarossa, "
2530,di cui dolente ancor Milan ragiona.,che i milanesi ricordano  ancora con dolore . 
2531,"E tale ha già l’un piè dentro la fossa,","E non è lontano dalla morte un tale, "
2532,"che tosto piangerà quel monastero,","che presto piangerà a causa di quel monastero, "
2533,e tristo fia d’avere avuta possa;,e sarà  dolente di avere esercitato il suo potere  su di esso; 
2534,"perché suo figlio, mal del corpo intero,","infatti, al posto del legittimo abate, ha posto suo figlio, "
2535,"e de la mente peggio, e che mal nacque,","fisicamente deforme, e ancor di più nella mente, "
2536,ha posto in loco di suo pastor vero».,e che fu figlio bastardo » .
2537,"Io non so se più disse o s’ei si tacque,","Io non so se continuò a parlare o se smise,"
2538,tant’ era già di là da noi trascorso;,"tanto si era ormai allontanato  da noi, "
2539,"ma questo intesi, e ritener mi piacque.","ma riuscii ad ascoltare questo, e mi piacque ricordarlo. "
2540,E quei che m’era ad ogne uopo soccorso,E Virgilio che era pronto ad aiutarmi in
2541,disse: «Volgiti qua: vedine due,ogni bisogno disse: «Girati da questa parte: guarda 
2542,venir dando a l’accidïa di morso».,due anime che vengono biasimando la colpa dell’accidia».
2543,Di retro a tutti dicean: «Prima fue,Dietro a tutta la schiera esse dicevano: 
2544,"morta la gente a cui il mar s’aperse,","«Il popolo ebraico, davanti a cui si aprì il Mar Rosso,"
2545,che vedesse Iordan le rede sue.,morì prima che il Giordano vedesse i suoi eredi  . 
2546,E quella che l’affanno non sofferse,E quella gente che non sopportò 
2547,"fino a la fine col figlio d’Anchise,",fino all’ultimo le fatiche con Enea 
2548,sé stessa a vita sanza gloria offerse».,destinò  se stessa a una vita ingloriosa».
2549,Poi quando fuor da noi tanto divise,"Poi quando questi spiriti si furono allontanati  tanto da noi, "
2550,"quell’ ombre, che veder più non potiersi,","che non si poterono più vedere, "
2551,"novo pensiero dentro a me si mise,","un nuovo pensiero entrò nella mia mente,"
2552,del qual più altri nacquero e diversi;,dal quale nacquero molti altri e diversi pensieri; 
2553,"e tanto d’uno in altro vaneggiai,","e tanto vaneggiai dall’uno all’altro, "
2554,"che li occhi per vaghezza ricopersi,","che, per questo desiderio di seguirli, "
2555,e ’l pensamento in sogno trasmutai.,gli occhi mi si chiusero  e trasformai in sogno gli stessi pensieri.
2556,Ne l’ora che non può ’l calor dïurno,"Nell’ora in cui il calore del giorno, vinto dal raffreddamento "
2557,"intepidar più ’l freddo de la luna,","naturale della terra, e talora da quello   di Saturno,"
2558,"vinto da terra, e talor da Saturno",non può più riscaldare il freddo irradiato dalla luna 
2559,—quando i geomanti lor Maggior Fortuna,– quando gli indovini  vedono la figura 
2560,"veggiono in orïente, innanzi a l’alba,","di Maggior Fortuna sorgere in oriente prima dell’alba, "
2561,"surger per via che poco le sta bruna—,",in quella parte che ancora per poco resta oscura – 
2562,"mi venne in sogno una femmina balba,","mi apparve in sogno una femmina balbuziente,"
2563,"ne li occhi guercia, e sovra i piè distorta,","con gli occhi guerci, i piedi storti, "
2564,"con le man monche, e di colore scialba.","le mani monche, di colorito pallido."
2565,Io la mirava; e come ’l sol conforta,Io la guardavo; e come il sole riscalda  
2566,"le fredde membra che la notte aggrava,","le membra intorpidite dal freddo notturno , "
2567,così lo sguardo mio le facea scorta,"così il mio sguardo le rendeva spedita  la lingua, "
2568,"la lingua, e poscia tutta la drizzava","e poi drizzava in breve tempo  tutta la persona, "
2569,"in poco d’ora, e lo smarrito volto,",e infine coloriva il suo viso scialbo  
2570,"com’ amor vuol, così le colorava.",così come vuole l’amore.
2571,"Poi ch’ell’ avea ’l parlar così disciolto,","E dopo che ella ebbe la lingua in tal modo sciolta, "
2572,"cominciava a cantar sì, che con pena","cominciava a cantare in modo così dolce,"
2573,da lei avrei mio intento rivolto.,che con rammarico avrei distolto  la mia attenzione da lei.
2574,"«Io son», cantava, «io son dolce serena,","«Io sono», cantava, «io sono la dolce sirena,"
2575,che ’ marinari in mezzo mar dismago;,che inebriò i marinai in mezzo al mare; tanto colmo
2576,tanto son di piacere a sentir piena!,"di piacere chi mi ascolta! Io distolsi Ulisse, benché"
2577,Io volsi Ulisse del suo cammin vago,"fosse desideroso di proseguire il suo cammino, col"
2578,"al canto mio; e qual meco s’ausa,","mio canto; e chiunque si abitua  a me, "
2579,rado sen parte; sì tutto l’appago!».,raramente se ne allontana; tanto io lo appago!».
2580,"Ancor non era sua bocca richiusa,",La bocca sua non aveva ancora smesso di
2581,quand’ una donna apparve santa e presta,"parlare, quando una donna santa e sollecita apparve"
2582,lunghesso me per far colei confusa.,accanto  a me per smascherarla.
2583,"«O Virgilio, Virgilio, chi è questa?»,","«O Virgilio, Virgilio, chi è questa?», diceva"
2584,fieramente dicea; ed el venìa,con sdegno ; ed egli si avvicinava con
2585,con li occhi fitti pur in quella onesta.,gli occhi costantemente  fissi su quella donna onesta.
2586,"L’altra prendea, e dinanzi l’apria",Poi prendeva la femmina  e la scopriva  
2587,"fendendo i drappi, e mostravami ’l ventre;",sul davanti strappandole le vesti e mi mostrava il ventre; 
2588,quel mi svegliò col puzzo che n’uscia.,questo mi risvegliò per il fetore che ne usciva.
2589,"Io mossi li occhi, e ’l buon maestro: «Almen tre","Io girai gli occhi, mentre il buon maestro diceva: "
2590,"voci t’ho messe!», dicea, «Surgi e vieni;",«Ti ho chiamato almeno tre volte! Alzati e vieni:
2591,troviam l’aperta per la qual tu entre».,troviamo l’apertura  della scala attraverso la quale tu possa entrare». 
2592,"Sù mi levai, e tutti eran già pieni","Mi alzai, e vidi che tutti i gironi del Purgatorio "
2593,"de l’alto dì i giron del sacro monte,",erano già illuminati dal sole ormai alto
2594,e andavam col sol novo a le reni.,e noi camminavamo col sole appena levato alle spalle.
2595,"Seguendo lui, portava la mia fronte","Seguendo lui, chinavo la mia fronte come"
2596,"come colui che l’ha di pensier carca,","colui che l’ha carica di pensieri, che tiene la sua"
2597,che fa di sé un mezzo arco di ponte;,persona  curvata come una mezza arcata di
2598,quand’ io udi’ «Venite; qui si varca»,ponte; quando io sentii dire  in modo soave
2599,"parlare in modo soave e benigno,","e benevolo, come non si sente in questo mondo"
2600,qual non si sente in questa mortal marca.," terreno: «Venite, qui si trova il passaggio»."
2601,"Con l’ali aperte, che parean di cigno,","Colui che così ci disse, stando con le ali aperte e bianche "
2602,volseci in sù colui che sì parlonne,"come quelle di un cigno, ci indirizzò verso l’alto, "
2603,tra due pareti del duro macigno.,a una scala scavata fra due pareti di dura roccia. 
2604,"Mosse le penne poi e ventilonne,","Poi agitò le ali e ci ventilò, affermando che sono beati "
2605,"‘Qui lugent’ affermando esser beati,","‘Coloro che piangono’ , perché avranno le anime dominate  "
2606,ch’avran di consolar l’anime donne.,dalla consolazione .
2607,"«Che hai che pur inver’ la terra guati?»,","«Che cos’hai che continui a guardare per terra?»,"
2608,"la guida mia incominciò a dirmi,","incominciò a dirmi Virgilio, dopo che entrambi"
2609,poco amendue da l’angel sormontati.,avevamo oltrepassato il punto in cui si trovava l’angelo. 
2610,E io: «Con tanta sospeccion fa irmi,"E io: «La recente visione che mi assorbe, mi fa"
2611,"novella visïon ch’a sé mi piega,","camminare  con tale timorosa perplessità, tanto"
2612,sì ch’io non posso dal pensar partirmi».,che non posso evitare  di pensare a lei».
2613,"«Vedesti», disse, «quell’antica strega","«Tu vedesti», disse, «quell’antica ammaliatrice, "
2614,che sola sovr’ a noi omai si piagne;,ormai la sola che si sconta  nei gironi superiori ;
2615,vedesti come l’uom da lei si slega.,vedesti come ci  si libera da lei. 
2616,"Bastiti, e batti a terra le calcagne;","Ti basti, e continua con decisione a camminare; "
2617,li occhi rivolgi al logoro che gira,"rivolgi lo sguardo al richiamo  che Dio  esercita lassù, "
2618,lo rege etterno con le rote magne».,ruotando con le sfere celesti ».
2619,"Quale ’l falcon, che prima a’ pié si mira,","Come il falcone, che dapprima volge lo"
2620,indi si volge al grido e si protende,"sguardo in basso, poi si volge al grido del falconiere"
2621,"per lo disio del pasto che là il tira,","e si slancia verso la preda, per il desiderio del pasto"
2622,"tal mi fec’ io; e tal, quanto si fende","che lo attira, così mi lanciai io; e così, per tutto il"
2623,"la roccia per dar via a chi va suso,",tratto della scala scavata nella roccia che per mette
2624,n’andai infin dove ’l cerchiar si prende.,"la salita a chi va verso l’alto, andai fino al punto in"
2625,"Com’ io nel quinto giro fui dischiuso,",cui si riprende a camminare in cerchio .
2626,"vidi gente per esso che piangea,","Appena uscii all’aperto  nel quinto girone, "
2627,giacendo a terra tutta volta in giuso.,"vidi sul ripiano spiriti che piangevano, stesi a terra bocconi."
2628,‘Adhaesit pavimento anima mea’,"‘L’anima mia è attaccata alla terra’ , sentivo dir loro con così alti sospiri, "
2629,"sentia dir lor con sì alti sospiri,",che si comprendevano a stento le parole. 
2630,che la parola a pena s’intendea.,"«O eletti alla eterna beatitudine, le cui sofferenze"
2631,"«O eletti di Dio, li cui soffriri",sono rese meno dure dalla coscienza della giustizia
2632,"e giustizia e speranza fa men duri,","e dalla speranza nella salvezza, indirizzateci verso"
2633,drizzate noi verso li alti saliri».,la scala  che porta verso l’alto».
2634,"«Se voi venite dal giacer sicuri,","«Se voi venite immuni dalla pena del giacere bocconi,"
2635,"e volete trovar la via più tosto,","e desiderate trovare rapidamente il passaggio, "
2636,le vostre destre sien sempre di fori».,il vostro fianco destro sia sempre dalla parte del precipizio ».
2637,"Così pregò ’l poeta, e sì risposto","Così pregò il poeta, e così ci fu risposto"
2638,poco dinanzi a noi ne fu; per ch’io,"poco davanti a noi; per cui io, seguendo il suono"
2639,"nel parlare avvisai l’altro nascosto,","delle parole , individuai  lo"
2640,e volsi li occhi a li occhi al segnor mio:,"spirito  nascosto, e rivolsi lo sguardo al mio"
2641,ond’ elli m’assentì con lieto cenno,signore: per cui egli con un cenno compiacente
2642,ciò che chiedea la vista del disio., acconsentì al desiderio che manifestavano i miei occhi.
2643,"Poi ch’io potei di me fare a mio senno,",Dopo che ebbi il permesso di comportarmi
2644,trassimi sovra quella creatura,"a mio piacimento, mi avvicinai  a quella"
2645,"le cui parole pria notar mi fenno,",creatura le cui parole prima me la fecero 
2646,dicendo: «Spirto in cui pianger matura,"notare tra le altre, dicendo: «O anima il cui pianto"
2647,"quel sanza ’l quale a Dio tornar non pòssi,",fa maturare quella espiazione senza la quale non
2648,sosta un poco per me tua maggior cura.,"si può salire a Dio, sospendi un po’ il tuo maggiore impegno per parlarmi."
2649,Chi fosti e perché vòlti avete i dossi,Dimmi chi fosti in vita e perché tenete i
2650,"al sù, mi dì, e se vuo’ ch’io t’impetri","dorsi rivolti al cielo, e se desideri che ottenga preghiere "
2651,cosa di là ond’ io vivendo mossi».,"per te sulla terra, da dove sono venuto, pur"
2652,Ed elli a me: «Perché i nostri diretri,essendo ancora vivo». Ed egli a me: «Poi saprai per
2653,"rivolga il cielo a sé, saprai; ma prima",qual motivo il cielo tenga le nostre schiene 
2654,scias quod ego fui successor Petri.,rivolte a sé; ma prima sappi che io  fui successore di Pietro .
2655,Intra Sïestri e Chiaveri s’adima,Tra Sestri Levante e Chiavari discende  
2656,"una fiumana bella, e del suo nome","un bel torrente , dal cui nome deriva"
2657,lo titol del mio sangue fa sua cima.,il più alto fregio  della mia stirpe.
2658,Un mese e poco più prova’ io come,Io provai solo un mese e poco più quanto
2659,"pesa il gran manto a chi dal fango il guarda,","pesi la maestà pontificia a chi voglia salvaguardarla dalla corruzione,"
2660,che piuma sembran tutte l’altre some.,sì che tutte le al tre cariche sembrano leggere come piume. 
2661,"La mia conversïone, omè!, fu tarda;","Il mio pentimento , oimè!, fu tardo;"
2662,"ma, come fatto fui roman pastore,","ma, appena fui eletto  papa , "
2663,così scopersi la vita bugiarda.,scoprii che la vita terrena non mantiene le sue promesse.
2664,"Vidi che lì non s’acquetava il core,","Vidi che l’anima non si appagava neppure nella suprema carica ,"
2665,né più salir potiesi in quella vita;,oltre la quale non si può salire nella vita terrena ; 
2666,per che di questa in me s’accese amore.,perciò l’amore della vita eterna  si accese in me. 
2667,Fino a quel punto misera e partita,"Fino a quel momento fui un’anima miserabile e divisa da Dio,"
2668,"da Dio anima fui, del tutto avara;",del tutto dominata dalla cupidigia;  
2669,"or, come vedi, qui ne son punita.","ora, come vedi, qui la sto espiando."
2670,"Quel ch’avarizia fa, qui si dichiara","Gli effetti prodotti dall’avarizia, si manifestano "
2671,in purgazion de l’anime converse;,qui nel carattere della pena delle anime convertite; 
2672,e nulla pena il monte ha più amara.,nessuna pena è più mortificante della nostra.
2673,Sì come l’occhio nostro non s’aderse,"Come il nostro occhio, sempre fisso alle"
2674,"in alto, fisso a le cose terrene,","cose terrene, non seppe innalzarsi  al cielo, "
2675,così giustizia qui a terra il merse.,così qui la giustizia divina lo abbassò 
2676,Come avarizia spense a ciascun bene,verso la terra. Come l’avarizia ci tolse l’amore per
2677,"lo nostro amore, onde operar perdési,","ogni cosa buona , per cui il nostro operare"
2678,"così giustizia qui stretti ne tene,","è sprecato , così qui la giustizia divina ci"
2679,ne’ piedi e ne le man legati e presi;,"tiene immobilizzati, legati e avvinti  nei piedi"
2680,"e quanto fia piacer del giusto Sire,","e nelle mani; e quanto piacerà a Dio , "
2681,tanto staremo immobili e distesi».,"che è giusto, tanto staremo distesi e immobili»."
2682,Io m’era inginocchiato e volea dire;,Io mi ero inginocchiato e volevo parlare;
2683,"ma com’ io cominciai ed el s’accorse,","ma appena incominciai ed egli si accorse, sentendo"
2684,"solo ascoltando, del mio reverire,","la mia voce più vicina, del mio atto di riverenza,"
2685,"«Qual cagion», disse, «in giù così ti torse?».",disse: «Quale motivo ti ha costretto  a inchinarti?». 
2686,E io a lui: «Per vostra dignitate,E io a lui: «La vostra dignità di pontefice provocò 
2687,mia coscïenza dritto mi rimorse».,nella mia coscienza di cristiano il rimorso di stare in piedi».
2688,"«Drizza le gambe, lèvati sù, frate!»,","«Drizza le gambe, alzati in piedi, fratello!»,"
2689,rispuose; «non errar: conservo sono,"mi rispose; «non cadere in errore: sono, insieme"
2690,teco e con li altri ad una podestate.,"con te e con gli altri, un servo di fronte a una sola"
2691,Se mai quel santo evangelico suono,autorità. Se mai hai sentito e compreso quelle sante
2692,"che dice ‘Neque nubent’ intendesti,","parole del Vangelo che dicono ‘Né sposeranno’ , "
2693,ben puoi veder perch’ io così ragiono.,puoi capire con chiarezza perché io parlo così.
2694,Vattene omai: non vo’ che più t’arresti;,Adesso vattene: non voglio che ti trattenga più; 
2695,"ché la tua stanza mio pianger disagia,","perché la tua permanenza  ostacola il mio pianto, "
2696,col qual maturo ciò che tu dicesti.,con cui compio  la purificazione di cui parlasti. 
2697,"Nepote ho io di là c’ha nome Alagia,","Nel mondo  ho una nipote di nome Alagia, "
2698,"buona da sé, pur che la nostra casa","buona per sua natura , purché la nostra famiglia "
2699,non faccia lei per essempro malvagia;,non la renda malvagia con il cattivo esempio ; 
2700,e questa sola di là m’è rimasa».,e questa sola mi è rimasta nel mondo».
2701,Contra miglior voler voler mal pugna;,Contro una volontà più forte lotta male un’altra volontà; 
2702,"onde contra ’l piacer mio, per piacerli,","perciò, per fare cosa gradita all’anima di Adriano V, contro il mio desiderio, "
2703,trassi de l’acqua non sazia la spugna.,trassi dall’acqua la spugna  non ancora sazia.
2704,Mossimi; e ’l duca mio si mosse per li,"Mi allontanai; e la mia guida si avviò lungo gli spazi liberi da ostacoli, "
2705,"luoghi spediti pur lungo la roccia,","sempre rasente alla parete del monte, "
2706,come si va per muro stretto a’ merli;,come si va in uno stretto muro di cinta rasentando i merli; 
2707,ché la gente che fonde a goccia a goccia,poiché le anime che espiano con un pianto continuo
2708,"per li occhi il mal che tutto ’l mondo occupa,","che sgorga dagli occhi la cupidigia che invade il mondo, "
2709,da l’altra parte in fuor troppo s’approccia.,s’avvicinano troppo al ciglio dalla cornice.
2710,"Maladetta sie tu, antica lupa,","Che tu sia maledetta, lupa antica , "
2711,che più che tutte l’altre bestie hai preda,"che induci al male gli uomini più di tutti gli altri vizi, "
2712,per la tua fame sanza fine cupa!,a causa della tua fame insaziabile e profonda! 
2713,"O ciel, nel cui girar par che si creda","O cielo, nel cui movimento alcuni credono ci"
2714,"le condizion di qua giù trasmutarsi,","sia la causa degli avvenimenti terreni, quando verrà"
2715,quando verrà per cui questa disceda?,"colui, per la cui opera questa lupa dovrà andarsene?"
2716,"Noi andavam con passi lenti e scarsi,",Noi procedevamo con passi lenti e brevi ; 
2717,"e io attento a l’ombre, ch’i’ sentia","e io stavo attento a non pestare le anime,"
2718,pietosamente piangere e lagnarsi;,che sentivo piangere e lamentarsi in modo da suscitare pietà; 
2719,e per ventura udi’ «Dolce Maria!»,e per caso  udii uno spirito davanti a noi invocare
2720,dinanzi a noi chiamar così nel pianto,«Dolce Maria!» con un tono così accorato 
2721,come fa donna che in parturir sia;,come quello di una donna che stia per partorire;
2722,"e seguitar: «Povera fosti tanto,","e sentii poi continuare: «Fosti tanto povera,"
2723,quanto veder si può per quello ospizio,"come si può vedere dal luogo che ti ospitò,"
2724,dove sponesti il tuo portato santo».,dove depositasti  la creatura sacra che portavi in seno».
2725,"Seguentemente intesi: «O buon Fabrizio,","E subito dopo sentii: «O buon Fabrizio , "
2726,con povertà volesti anzi virtute,"preferisti  essere virtuoso nella povertà, "
2727,che gran ricchezza posseder con vizio».,piuttosto che possedere con disonestà  grandi ricchezze».
2728,"Queste parole m’eran sì piaciute,","Queste parole mi erano piaciute talmente,"
2729,ch’io mi trassi oltre per aver contezza,che mi spinsi in avanti per fare conoscenza con quello spirito 
2730,di quello spirto onde parean venute.,che mi pareva avesse pronunciato quegli esempi. 
2731,Esso parlava ancor de la larghezza,L’anima esaltava ancora il dono generoso  
2732,"che fece Niccolò a le pulcelle,","che fece s. Nicola alle fanciulle , "
2733,per condurre ad onor lor giovinezza.,perché convogliassero la loro giovinezza verso nozze onorate.
2734,"«O anima che tanto ben favelle,","«O anima che parli  così bene, dimmi"
2735,"dimmi chi fosti», dissi, «e perché sola","chi fosti in terra», io dissi, «e perché tu sola ricordi  "
2736,tu queste degne lode rinovelle.,queste azioni virtuose degne di lode.
2737,"Non fia sanza mercé la tua parola,","Non sarà  senza ricompensa la tua risposta, se"
2738,s’io ritorno a compiér lo cammin corto,tornerò a completare il breve viaggio di quella vita
2739,di quella vita ch’al termine vola».,terrena che corre verso la morte».
2740,"Ed elli: «Io ti dirò, non per conforto","Ed egli: «Risponderò alle tue domande, non"
2741,"ch’io attenda di là, ma perché tanta","perché attenda un compenso sulla terra, ma perché"
2742,grazia in te luce prima che sie morto.,in te risplende tanta Grazia divina prima che tu sia morto.
2743,Io fui radice de la mala pianta,Io fui il capostipite  di quella malvagia dinastia
2744,"che la terra cristiana tutta aduggia,","che adombra tutta la cristianità, tanto che raramente da essa"
2745,sì che buon frutto rado se ne schianta.,si produce  qualche buon frutto. 
2746,"Ma se Doagio, Lilla, Guanto e Bruggia","Ma se le città delle Fiandre, Douai , Lilla, Gand"
2747,"potesser, tosto ne saria vendetta;"," e Bruges  potessero farlo, presto si vendicherebbero; "
2748,e io la cheggio a lui che tutto giuggia.,io lo chiedo a Dio  che tutto giudica.
2749,Chiamato fui di là Ugo Ciappetta;,In terra  fui chiamato Ugo Capeto; 
2750,di me son nati i Filippi e i Luigi,"Da me discesero i Filippo e i Luigi, che hanno governato "
2751,per cui novellamente è Francia retta.,nei tempi più recenti  la Francia.
2752,Figliuol fu’ io d’un beccaio di Parigi:,Io fui figlio di un mercante di buoi di Parigi:
2753,quando li regi antichi venner meno,"quando si estinsero tutti i re dell’antica dinastia carolingia, "
2754,"tutti, fuor ch’un renduto in panni bigi,","meno uno che indossò la tonaca monacale , "
2755,trova’mi stretto ne le mani il freno,"mi ritrovai stretta in mano la guida  del governo del regno, "
2756,"del governo del regno, e tanta possa","ed ebbi tanta potenza  di nuove ricchezze , "
2757,"di nuovo acquisto, e sì d’amici pieno,","e così tanti seguaci , che il capo di mio figlio "
2758,ch’a la corona vedova promossa,fu ritenuto degno  della corona 
2759,"la testa di mio figlio fu, dal quale","regale vacante , e da lui cominciò "
2760,cominciar di costor le sacrate ossa.,la discendenza di tutti questi  consacrati re.
2761,Mentre che la gran dota provenzale,Finché la grande dote della contea di Provenza 
2762,"al sangue mio non tolse la vergogna,","non tolse ai miei discendenti ogni pudore, "
2763,"poco valea, ma pur non facea male.","essi non erano molto potenti, ma non facevano azioni malvagie. "
2764,Lì cominciò con forza e con menzogna,Da quel momento cominciarono con violenza 
2765,"la sua rapina; e poscia, per ammenda,",e con frode le loro rapine; poi per riparazione
2766,Pontì e Normandia prese e Guascogna.,"s’impadronirono del Ponthieu, della Normandia e"
2767,"Carlo venne in Italia e, per ammenda,",della Guascogna. Carlo I  venne in Italia
2768,vittima fé di Curradino; e poi,"e, per farsi perdonare, fece uccidere Corradino di Svevia; "
2769,"ripinse al ciel Tommaso, per ammenda.","e poi, per farsi perdonare, spedì al Creatore s. Tommaso d’Aquino."
2770,"Tempo vegg’ io, non molto dopo ancoi,","Io vedo un tempo futuro, non molto lontano da oggi, "
2771,"che tragge un altro Carlo fuor di Francia,","in cui un altro Carlo  uscirà dai confini della Francia, "
2772,per far conoscer meglio e sé e ’ suoi.,per far conoscere meglio se e la sua stirpe.
2773,Sanz’ arme n’esce e solo con la lancia,"Uscirà dalla Francia senza armi, portando solo la lancia del tradimento, "
2774,"con la qual giostrò Giuda, e quella ponta","con cui combatté Giuda,  e punterà  quell’arma "
2775,"sì, ch’a Fiorenza fa scoppiar la pancia.",in modo da far scoppiare il ventre di Firenze. 
2776,"Quindi non terra, ma peccato e onta","Da questa impresa non acquisterà terre, ma peccato e vergogna, "
2777,"guadagnerà, per sé tanto più grave,","Cose tanto più gravi di per sé, quanto "
2778,quanto più lieve simil danno conta.,più leggermente egli considera tale danno.
2779,"L’altro, che già uscì preso di nave,","Vedo l’altro Carlo , che in passato scese dalla sua nave "
2780,veggio vender sua figlia e patteggiarne,"prigioniero dei nemici, vendere sua figlia e pattuirne il prezzo come fanno i"
2781,come fanno i corsar de l’altre schiave.,corsari quando vendono schiave qualsiasi .
2782,"O avarizia, che puoi tu più farne,","O avarizia, che male più grave puoi arrecarci, "
2783,"poscia c’ha’ il mio sangue a te sì tratto,",dal momento che hai attirato i miei discendenti a tal
2784,che non si cura de la propria carne?,"punto, che non si curano neppure dei figli? "
2785,"Perché men paia il mal futuro e ’l fatto,","Perché appaiano meno gravi le colpe future e passate, "
2786,"veggio in Alagna intrar lo fiordaliso,","vedo l’insegna francese  entrare in Anagni,"
2787,e nel vicario suo Cristo esser catto.,"e Cristo imprigionato nella persona del pontefice, suo vicario."
2788,Veggiolo un’altra volta esser deriso;,Vedo rinnovarsi un’altra volta la derisione
2789,"veggio rinovellar l’aceto e ’l fiele,","contro di lui, vedo rinnovarsi lo scherno dell’aceto"
2790,e tra vivi ladroni esser anciso.,"e del fiele, e lo vedo ucciso fra i ladroni, che"
2791,"Veggio il novo Pilato sì crudele,","resteranno vivi. Vedo il nuovo Pilato così spietato, che"
2792,"che ciò nol sazia, ma sanza decreto","neanche questo lo soddisfa, ma senza autorizzazione, "
2793,portar nel Tempio le cupide vele.,spinge le vele della cupidigia verso l’ordine dei Templari .
2794,"O Segnor mio, quando sarò io lieto","O Signore mio, quando potrò avere"
2795,"a veder la vendetta che, nascosa,","la gioia di assistere alla punizione che, impenetrabile ,"
2796,fa dolce l’ira tua nel tuo secreto?,già mitiga lo sdegno nei tuoi segreti disegni?
2797,Ciò ch’io dicea di quell’ unica sposa,Ciò che dicevo di quell’unica sposa dello
2798,de lo Spirito Santo e che ti fece,Spirito Santo e che ti indusse a rivolgerti a me per
2799,"verso me volger per alcuna chiosa,","avere qualche spiegazione , funge  da"
2800,tanto è risposto a tutte nostre prece,responsorio a tutte le nostre preghiere per quanto 
2801,"quanto ’l dì dura; ma com’ el s’annotta,","dura il giorno; ma appena scende la notte, "
2802,contrario suon prendemo in quella vece.,al posto di quegli esempi ne recitiamo altri di segno contrario.
2803,"Noi repetiam Pigmalïon allotta,",Allora  noi rievochiamo l’esempio
2804,cui traditore e ladro e paricida,"di Pigmalione, che l’avida bramosia di ricchezze"
2805,fece la voglia sua de l’oro ghiotta;,"rese traditore, ladro e assassino di un congiunto"
2806,"e la miseria de l’avaro Mida,","; e ricordiamo l’infelicità dell’avido Mida,"
2807,"che seguì a la sua dimanda gorda,",che fu conseguenza della sua ingorda 
2808,per la qual sempre convien che si rida.,"domanda, della quale è giusto che sempre si rida."
2809,"Del folle Acàn ciascun poi si ricorda,","Poi ciascuno di noi ricorda il temerario Acan, "
2810,"come furò le spoglie, sì che l’ira","e come rubò  una parte del bottino di Gerico, "
2811,di Iosüè qui par ch’ancor lo morda.,tanto che sembra che lo sdegno di Giosuè lo colpisca  anche qui.
2812,Indi accusiam col marito Saffira;,Poi accusiamo Safira col marito ; 
2813,lodiam i calci ch’ebbe Elïodoro;,lodiamo Dio per i calci con cui il cavallo colpì Eliodoro; 
2814,e in infamia tutto ’l monte gira,e ancora tutte le anime del girone fanno risuonare
2815,Polinestòr ch’ancise Polidoro;,"con infamia il nome di Polinestore, che uccise Polidoro; "
2816,"ultimamente ci si grida: “Crasso,","e infine  si grida: ‘Crasso dillo a noi , "
2817,"dilci, che ’l sai: di che sapore è l’oro?”.",dal momento che lo sai: quale sapore ha l’oro?’.
2818,"Talor parla l’uno alto e l’altro basso,","Talvolta uno ripete gli esempi a voce alta,"
2819,secondo l’affezion ch’ad ir ci sprona,"e un altro sommessamente, secondo l’intensità del desiderio "
2820,ora a maggiore e ora a minor passo:,che ci spinge a parlare con un ardore ora maggiore e ora minore: 
2821,"però al ben che ’l dì ci si ragiona,",perciò poco fa non ero io solo a recitare gli esempi 
2822,dianzi non era io sol; ma qui da presso,di virtù che citiamo di giorno; ma in queste vicinanze
2823,non alzava la voce altra persona».,nessun’altra anima parlava a voce alta».
2824,"Noi eravam partiti già da esso,","Noi ci eravamo già allontanati dall’anima di Ugo Capeto,"
2825,e brigavam di soverchiar la strada,e ci sforzavamo di percorrere velocemente la strada 
2826,"tanto quanto al poder n’era permesso,","per quanto concesso alle nostre possibilità, "
2827,"quand’ io senti’, come cosa che cada,","quando sentii tutta la montagna scuotersi, come se franasse; "
2828,tremar lo monte; onde mi prese un gelo,allora si impadronì di me il terrore 
2829,qual prender suol colui ch’a morte vada.,che di consueto assale il condannato che va al supplizio. 
2830,"Certo non si scoteo sì forte Delo,","Certo non tremò con tale violenza l’isola di Delo,"
2831,pria che Latona in lei facesse ’l nido,prima che Latona stabilisse in essa la sua dimora 
2832,a parturir li due occhi del cielo.,per partorire i due astri più splendenti del cielo .
2833,Poi cominciò da tutte parti un grido,Poi da ogni parte cominciò a udirsi un
2834,"tal, che ’l maestro inverso me si feo,","grido tanto intenso, che Virgilio si accostò a me,"
2835,"dicendo: «Non dubbiar, mentr’ io ti guido».",dicendo: «Non avere paura finché io ti guido».
2836,‘Glorïa in excelsis’ tutti ‘Deo’,"‘Gloria a Dio nell’alto dei cieli ’, dicevano tutte le anime, "
2837,"dicean, per quel ch’io da’ vicin compresi,","da quanto mi fu possibile comprendere dalle voci più vicine,"
2838,onde intender lo grido si poteo.,da cui si potevano distinguere le parole gridate.
2839,No’ istavamo immobili e sospesi,Noi stavamo immobili con il fiato sospeso
2840,"come i pastor che prima udir quel canto,","come i pastori che udirono per primi quel canto,"
2841,fin che ’l tremar cessò ed el compiési.,finché il terremoto cessò e il canto si concluse . 
2842,"Poi ripigliammo nostro cammin santo,","Poi riprendemmo il cammino della salvezza ,"
2843,"guardando l’ombre che giacean per terra,","osservando le anime distese per terra, "
2844,tornate già in su l’usato pianto.,che avevano già ripreso il consueto pianto.
2845,Nulla ignoranza mai con tanta guerra,"Nessuna ignoranza mai, se la mia memoria sotto questo aspetto  "
2846,"mi fé desideroso di sapere,","non mi inganna, mi fece così desideroso di sapere con tanto ardore  "
2847,"se la memoria mia in ciò non erra,","quanto mi sembrava di avere in quel momento, pensando a quanto era accaduto; "
2848,"quanta pareami allor, pensando, avere;","né osavo chiedere a causa della fretta di Virgilio, "
2849,"né per la fretta dimandare er’ oso,",né con le mie sole forze  ero in grado di capire 
2850,né per me lì potea cosa vedere:,la causa  di quel fenomeno : 
2851,così m’andava timido e pensoso.,così procedevo timoroso di chiedere  e pensieroso.
2852,La sete natural che mai non sazia,Il desiderio razionale di sapere 
2853,se non con l’acqua onde la femminetta,che non si appaga se non con l’acqua che l’umile
2854,"samaritana domandò la grazia,",donna  samaritana chiese di ottenere
2855,"mi travagliava, e pungeami la fretta","per grazia di Dio, mi tormentava, e mi spingeva la"
2856,"per la ’mpacciata via dietro al mio duca,","fretta di seguire la mia guida lungo quella via ingombra di anime, "
2857,e condoleami a la giusta vendetta.,e con lei provavo compassione per la loro giusta pena.
2858,"Ed ecco, sì come ne scrive Luca","E all’improvviso, come il Vangelo di Luca racconta "
2859,"che Cristo apparve a’ due ch’erano in via,","che Cristo apparve ai due discepoli per la strada di Emmaus, "
2860,"già surto fuor de la sepulcral buca,","dopo essere risorto e uscito dalla fossa sepolcrale, "
2861,"ci apparve un’ombra, e dietro a noi venìa,","apparve uno spirito, e veniva dietro a noi, "
2862,dal piè guardando la turba che giace;,che camminando stavamo attenti a non pestare la folla 
2863,"né ci addemmo di lei, sì parlò pria,","di anime distese a terra; né ci accorgemmo di lui, "
2864,"dicendo: «O frati miei, Dio vi dea pace».","finché non cominciò a parlare, dicendo: «Fratelli miei, Dio vi dia pace». "
2865,"Noi ci volgemmo sùbiti, e Virgilio","Ci volgemmo di scatto, e Virgilio gli restituì il cenno di saluto,"
2866,rendéli ’l cenno ch’a ciò si conface.,come si conviene alle circostanze.
2867,Poi cominciò: «Nel beato concilio,"Poi cominciò: «L’infallibile tribunale celeste,"
2868,ti ponga in pace la verace corte,"che relega me nell’esilio eterno , ti faccia"
2869,che me rilega ne l’etterno essilio».,"riposare in pace nel regno dei beati». «Come!», disse egli, "
2870,"«Come!», diss’ elli, e parte andavam forte:",e intanto  procedevamo in fretta: «se
2871,"«se voi siete ombre che Dio sù non degni,","voi siete spiriti che Dio non ritiene degni di salire, chi"
2872,chi v’ha per la sua scala tanto scorte?».,vi ha guidato  fino a qui su per il monte?».
2873,E ’l dottor mio: «Se tu riguardi a’ segni,E il mio maestro: «Se osservi attentamente
2874,"che questi porta e che l’angel profila,",i segni che costui porta sulla fronte e che l’angelo
2875,ben vedrai che coi buon convien ch’e’ regni.,"ha inciso, capirai bene che è destinato a vivere tra i salvati."
2876,Ma perché lei che dì e notte fila,"Ma poiché la Parca che fila giorno e notte,"
2877,non li avea tratta ancora la conocchia,"non aveva ancora finito di filare la quantità di lana,"
2878,"che Cloto impone a ciascuno e compila,",che Cloto stabilisce  e avvolge 
2879,"l’anima sua, ch’è tua e mia serocchia,","per ciascun mortale, l’anima sua, che è mia e tua"
2880,"venendo sù, non potea venir sola,","sorella , dovendo salire, non poteva"
2881,però ch’al nostro modo non adocchia.,"venire senza guida, perché non si orienta  come noi. "
2882,Ond’ io fui tratto fuor de l’ampia gola,Perciò fui tratto fuori dalla profonda
2883,"d’inferno per mostrarli, e mosterrolli","voragine infernale per guidarlo, e lo guiderò ancora,"
2884,"oltre, quanto ’l potrà menar mia scola.",finché il mio insegnamento sarà sufficiente a condurlo.
2885,"Ma dimmi, se tu sai, perché tai crolli","Ma dimmi, se lo sai, perché poco fa il monte"
2886,"diè dianzi ’l monte, e perché tutto ad una","ebbe  sussulti così intensi, e perché tutto coralmente  "
2887,parve gridare infino a’ suoi piè molli».,parve gridare fino alle sue pendici bagnate dal mare ». 
2888,"Sì mi diè, dimandando, per la cruna","Con quella domanda, penetrò nel mio desiderio,"
2889,"del mio disio, che pur con la speranza","al punto che, con la sola speranza di sapere,"
2890,si fece la mia sete men digiuna.,la mia curiosità si fece meno intensa.
2891,Quei cominciò: «Cosa non è che sanza,Quello spirito cominciò: «Non vi è alcuna
2892,ordine senta la religïone,"cosa che il sacro monte senta al di fuori dell’ordine prestabilito, "
2893,"de la montagna, o che sia fuor d’usanza.",che sia fuori dalla consuetudine .
2894,Libero è qui da ogne alterazione:,Questo luogo  è libero da ogni perturbazione atmosferica : 
2895,di quel che ’l ciel da sé in sé riceve,"qui possono produrre effetto , "
2896,"esser ci puote, e non d’altro, cagione.","e non altro, forze interne all’ordine del cielo "
2897,"Per che non pioggia, non grando, non neve,",e che esso stesso genera . 
2898,"non rugiada, non brina più sù cade","Per cui, né pioggia, né grandine, né neve,"
2899,che la scaletta di tre gradi breve;,"né rugiada, né brina cade più oltre la corta "
2900,"nuvole spesse non paion né rade,",scaletta di tre gradini  ; 
2901,"né coruscar, né figlia di Taumante,","non appaiono nuvole né dense , "
2902,che di là cangia sovente contrade;,"né tenui , né lampi , né l’arcobaleno Iride , "
2903,secco vapor non surge più avante,che sulla terra spesso appare in zone diverse del cielo; 
2904,"ch’al sommo d’i tre gradi ch’io parlai,",il vento non si alza al di sopra della sommità dei tre gradini 
2905,dov’ ha ’l vicario di Pietro le piante.,"di cui parlai, dove l’angelo, vicario di s. Pietro, poggia i suoi piedi ."
2906,Trema forse più giù poco o assai;,"Il monte forse trema nella parte inferiore, con"
2907,"ma per vento che ’n terra si nasconda,",maggiore o minore violenza; ma per effetto del vento 
2908,"non so come, qua sù non tremò mai.","compresso nelle cavità terrestri, non so perché,"
2909,Tremaci quando alcuna anima monda,quassù non tremò mai. Trema qui quando un’anima
2910,"sentesi, sì che surga o che si mova","si sente purificata, sicché si alza in piedi o si muove"
2911,per salir sù; e tal grido seconda.,per salire al cielo; e quel grido si accompagna al terremoto.
2912,"De la mondizia sol voler fa prova,","La prova della purificazione è solo la volontà,"
2913,"che, tutto libero a mutar convento,","che, libera di cambiare compagnia, invade l’anima,"
2914,"l’alma sorprende, e di voler le giova.",e la rende capace di volere la salita al cielo. 
2915,"Prima vuol ben, ma non lascia il talento","Già prima vuole salire, ma glielo impedisce la volontà"
2916,"che divina giustizia, contra voglia,",condizionata che come la spinse al peccato contro
2917,"come fu al peccar, pone al tormento.","la voglia del bene, così per effetto della giustizia divina spinge a espiare."
2918,"E io, che son giaciuto a questa doglia","E io, che sono rimasto disteso a terra in tale espiazione "
2919,"cinquecent’ anni e più, pur mo sentii","per cinquecento anni e più, solo ora ho"
2920,libera volontà di miglior soglia:,sentito la volontà libera di raggiungere un luogo
2921,però sentisti il tremoto e li pii,migliore: per questo hai sentito il terremoto e il coro
2922,spiriti per lo monte render lode,degli spiriti devoti lodare in tutto il Purgatorio quel
2923,"a quel Segnor, che tosto sù li ’nvii».","Signore, che spero voglia al più presto permettere loro di salire al Cielo»."
2924,Così ne disse; e però ch’el si gode,Così ci disse; e poiché si gode tanto appagamento 
2925,"tanto del ber quant’ è grande la sete,","quanto più grande è stata la sete , "
2926,non saprei dir quant’ el mi fece prode.,non saprei dire quanto sollievo e giovamento egli mi diede .
2927,E ’l savio duca: «Omai veggio la rete,E la mia saggia guida: «Ormai capisco
2928,"che qui vi ’mpiglia e come si scalappia,",chiaramente qual è il legame che vi imprigiona qui
2929,perché ci trema e di che congaudete.,"e come esso si spezzi, perché qui il monte sussulta"
2930,"Ora chi fosti, piacciati ch’io sappia,",e il motivo per cui cantate di gioia tutti insieme. Ora
2931,e perché tanti secoli giaciuto,"ti piaccia dirmi chi fosti, e perché sei rimasto disteso"
2932,"qui se’, ne le parole tue mi cappia».","qui per tanti secoli, e dalle tue parole mi sia rivelato »."
2933,"«Nel tempo che ’l buon Tito, con l’aiuto","«Nell’epoca in cui il valoroso  Tito, con"
2934,"del sommo rege, vendicò le fóra","l’aiuto di Dio, punì giustamente  le ferite  "
2935,"ond’ uscì ’l sangue per Giuda venduto,","di Cristo dalle quali uscì il sangue venduto da Giuda», "
2936,col nome che più dura e più onora,"rispose quello spirito, «io ero sulla terra  "
2937,"era io di là», rispuose quello spirto,","assai famoso come poeta, il nome che dona la"
2938,"«famoso assai, ma non con fede ancora.","fama più onorevole e duratura, "
2939,"Tanto fu dolce mio vocale spirto,",ma ancora senza la fede cristiana.
2940,"che, tolosano, a sé mi trasse Roma,",Il mio canto poetico  fu così dolce 
2941,dove mertai le tempie ornar di mirto.,"che, pur essendo di Tolosa, fui attirato da Roma, "
2942,Stazio la gente ancor di là mi noma:,dove meritai di avere le tempie ornate da corone di mirto. 
2943,"cantai di Tebe, e poi del grande Achille;",Ancora i viventi mi chiamano Stazio: cantai di Tebe e poi del grande Achille; 
2944,ma caddi in via con la seconda soma.,ma morii mentre scrivevo la seconda opera .
2945,"Al mio ardor fuor seme le faville,","Furono origine  del mio ardore poetico le scintille, "
2946,"che mi scaldar, de la divina fiamma","che sempre mi scaldarono, della divina fiamma,"
2947,onde sono allumati più di mille;,dalla quale  più di mille poeti si sono accesi; 
2948,"de l’Eneïda dico, la qual mamma","mi riferisco all’Eneide, che mi generò e mi educò all’arte poetica: "
2949,"fummi, e fummi nutrice, poetando:",senza di essa non avrei costruito nulla che avesse qualche peso.
2950,sanz’ essa non fermai peso di dramma.,E se mi fosse stato concesso di vivere nel mondo
2951,E per esser vivuto di là quando,"quando visse Virgilio, accetterei di restare un altro"
2952,"visse Virgilio, assentirei un sole",ciclo solare  oltre il tempo dovuto alla mia
2953,più che non deggio al mio uscir di bando».,liberazione dall’esilio  purgatoriale».
2954,Volser Virgilio a me queste parole,Queste parole fecero rivolgere Virgilio
2955,"con viso che, tacendo, disse ‘Taci’;","verso di me con un’espressione che, pur senza"
2956,ma non può tutto la virtù che vuole;,"parlare, mi diceva di tacere; ma la facoltà volitiva"
2957,ché riso e pianto son tanto seguaci,non è onnipotente; perché i gesti di gioia e di dolore
2958,"a la passion di che ciascun si spicca,","seguono così rapidi il sentimento che li provoca,"
2959,che men seguon voler ne’ più veraci.,che le persone più sincere assecondano meno la volontà di reprimerle.
2960,Io pur sorrisi come l’uom ch’ammicca;,Io sorrisi appena come chi fa un cenno
2961,"per che l’ombra si tacque, e riguardommi","d’intesa; per cui lo spirito smise di parlare, e mi"
2962,ne li occhi ove ’l sembiante più si ficca;,"guardò attentamente negli occhi, dove più si imprime il sentimento; "
2963,"e «Se tanto labore in bene assommi»,","e disse: «Possa tu portare bene a termine questa ardua fatica del viaggio, "
2964,"disse, «perché la tua faccia testeso","ma perché or ora il tuo volto mi ha mostrato un sorriso, "
2965,un lampeggiar di riso dimostrommi?».,breve come un lampo?».
2966,Or son io d’una parte e d’altra preso:,A questo punto mi sento legato  da
2967,"l’una mi fa tacer, l’altra scongiura","due parti contrastanti: l’una che m’impone il silenzio,"
2968,"ch’io dica; ond’ io sospiro, e sono inteso",l’altra che mi scongiura perché parli; per cui sospiro
2969,"dal mio maestro, e «Non aver paura»,","e vengo compreso  dal mio maestro, che"
2970,"mi dice, «di parlar; ma parla e digli",mi dice: «Non avere timore di parlare; parla pure e
2971,quel ch’e’ dimanda con cotanta cura».,rispondi a ciò che egli ti chiede con tanto desiderio».
2972,"Ond’ io: «Forse che tu ti maravigli,","Per cui io dissi: «Forse, o antico spirito, ti"
2973,"antico spirto, del rider ch’io fei;",meravigli del sorriso che prima ho accennato; ma
2974,ma più d’ammirazion vo’ che ti pigli.,desidero che tu sia colto  da un’ammirazione più grande. 
2975,"Questi che guida in alto li occhi miei,","Costui, che guida i miei occhi verso la cima del monte, "
2976,è quel Virgilio dal qual tu togliesti,è proprio quel Virgilio dal quale tu
2977,forte a cantar de li uomini e d’i dèi.,attingesti la capacità  di cantare degli uomini e degli dèi. 
2978,"Se cagion altra al mio rider credesti,","Se hai creduto che ci fosse un’altra ragione del mio sorriso, "
2979,"lasciala per non vera, ed esser credi","respingila come non vera, e credi pure"
2980,quelle parole che di lui dicesti».,che furono quelle parole di lode che dicesti di lui».
2981,Già s’inchinava ad abbracciar li piedi,Già Stazio si stava chinando per abbracciare i piedi 
2982,"al mio dottor, ma el li disse: «Frate,","del mio maestro, ma egli gli disse: «O fratello, "
2983,"non far, ché tu se’ ombra e ombra vedi».","non farlo, perché tu sei un’ombra e vedi un’altra ombra»."
2984,Ed ei surgendo: «Or puoi la quantitate,Ed egli rialzandosi: «Ora puoi 
2985,"comprender de l’amor ch’a te mi scalda,",comprendere quanto sia grande l’amore che m’infiamma 
2986,"quand’ io dismento nostra vanitate,","per te, dal momento che io dimentico la nostra inconsistenza , "
2987,trattando l’ombre come cosa salda».,trattando le ombre come se fossero corpi solidi ».
2988,"Già era l’angel dietro a noi rimaso,",Già era rimasto alle nostre spalle l’angelo
2989,"l’angel che n’avea vòlti al sesto giro,","che ci aveva avviati al sesto girone, "
2990,avendomi dal viso un colpo raso;,dopo avermi raso via dalla fronte un’altra delle piaghe ; 
2991,e quei c’hanno a giustizia lor disiro,e già aveva proclamato beati coloro che rivolgono tutti i loro
2992,"detto n’avea beati, e le sue voci","desideri alla giustizia,  per altro fermandosi,"
2993,"con ‘sitiunt’, sanz’ altro, ciò forniro.","con la voce, al sitiunt della beatitudine in questione. "
2994,E io più lieve che per l’altre foci,E io andavo su più leggero di quanto mi fossi sentito negli altri passaggi  
2995,"m’andava, sì che sanz’ alcun labore","da un cerchio all’altro, tanto che tenevo dietro a quei rapidi spiriti, "
2996,seguiva in sù li spiriti veloci;,"Virgilio e Stazio, senza alcuna fatica ; "
2997,"quando Virgilio incominciò: «Amore,","quando Virgilio incominciò: «L’amore,"
2998,"acceso di virtù, sempre altro accese,","beninteso quello ispirato dalla virtù, accende sempre "
2999,pur che la fiamma sua paresse fore;,"un affetto corrispondente, se appena il suo ardore si manifesta all’esterno;"
3000,onde da l’ora che tra noi discese,per cui dal momento in cui discese fra noi 
3001,"nel limbo de lo ’nferno Giovenale,","al Limbo Giovenale, il quale mi fece palese"
3002,"che la tua affezion mi fé palese,","la tua affezione nei miei confronti,"
3003,mia benvoglienza inverso te fu quale,io presi a volerti bene come mai è successo
3004,"più strinse mai di non vista persona,",fra persone che non si siano mai né viste né incontrate: 
3005,sì ch’or mi parran corte queste scale.,"sì che adesso, in tua compagnia, queste scale del Purgatorio mi sembreranno ben corte. "
3006,"Ma dimmi, e come amico mi perdona","Ma dimmi, e da vero amico perdonami "
3007,"se troppa sicurtà m’allarga il freno,",se mi prendo troppa libertà 
3008,e come amico omai meco ragiona:,e puoi parlarmi ormai proprio come un amico: 
3009,come poté trovar dentro al tuo seno,come poté trovare luogo nel tuo animo 
3010,"loco avarizia, tra cotanto senno","un peccato come l’avarizia, con tutto quel senno"
3011,di quanto per tua cura fosti pieno?».,"di cui fosti pieno per tua cura, coltivandolo con tanto studio?»."
3012,Queste parole Stazio mover fenno,Queste parole in un primo momento 
3013,un poco a riso pria; poscia rispuose:,fecero sorridere un poco Stazio; poi rispose: 
3014,«Ogne tuo dir d’amor m’è caro cenno.,«Ogni tua parola è per me caro indizio dell’affetto che mi porti. 
3015,Veramente più volte appaion cose,È proprio vero che più volte appaiono delle cose 
3016,che danno a dubitar falsa matera,"che porgono falso motivo  di dubitare, "
3017,per le vere ragion che son nascose.,perché le ragioni vere rimangono nascoste. 
3018,La tua dimanda tuo creder m’avvera,La tua domanda mi accerta della tua convinzione 
3019,"esser ch’i’ fossi avaro in l’altra vita,","che nell’altra vita io fossi un avaro,"
3020,forse per quella cerchia dov’ io era.,forse per via del cerchio dove mi hai trovato. 
3021,Or sappi ch’avarizia fu partita,"Ora sappi che, invece, l’avarizia fu anche troppo"
3022,"troppo da me, e questa dismisura","lontana  da me, e proprio questo eccesso "
3023,migliaia di lunari hanno punita.,hanno punito migliaia di lunazioni.
3024,"E se non fosse ch’io drizzai mia cura,","E se non fosse che a un certo punto io raddrizzai la mia peccaminosa inclinazione , "
3025,"quand’ io intesi là dove tu chiame,","quando feci attenzione  a quel tuo passo dove tu esclami, "
3026,crucciato quasi a l’umana natura:,quasi sdegnato con l’umana natura: 
3027,"‘Per che non reggi tu, o sacra fame","Attraverso quali vie non conduci ,"
3028,"de l’oro, l’appetito de’ mortali?’,","o esecranda  fame dell’oro, le bramosie dei mortali?’, "
3029,voltando sentirei le giostre grame.,ora sentirei gli scontri  miserabili di coloro che rotolano  macigni.
3030,Allor m’accorsi che troppo aprir l’ali,Allora mi resi conto che le mani potevano 
3031,"potean le mani a spendere, e pente’mi",aprirsi troppo facilmente per spendere 
3032,così di quel come de li altri mali.,e mi pentii di quello come degli altri peccati.
3033,Quanti risurgeran coi crini scemi,"Quanti risorgeranno  con la testa rasata per l’ignoranza, "
3034,"per ignoranza, che di questa pecca",che toglie la possibilità di pentirsi 
3035,toglie ’l penter vivendo e ne li stremi!,di tale peccato in vita e in punto di morte!
3036,E sappie che la colpa che rimbecca,"E sappi che la colpa che si contrappone , "
3037,"per dritta opposizione alcun peccato,","diametralmente opposta, a un peccato,"
3038,con esso insieme qui suo verde secca;,si cancella in questa cornice  insieme con il peccato stesso;
3039,"però, s’io son tra quella gente stato","perciò, se sono stato condannato a purgarmi"
3040,"che piange l’avarizia, per purgarmi,","fra quelle anime che espiano con il pianto  l’avarizia, "
3041,per lo contrario suo m’è incontrato».,mi è accaduto  per il peccato contrario».
3042,«Or quando tu cantasti le crude armi,"«Ora, quando tu cantasti la crudele guerra fra i due figli "
3043,"de la doppia trestizia di Giocasta»,","sciagurati di Giocasta», disse l’autore dei carmi bucolici, "
3044,"disse ’l cantor de’ buccolici carmi,",«da quello che in quel poema  la musa Cliò 
3045,"«per quello che Clïò teco lì tasta,","intona  in accordo con te, "
3046,non par che ti facesse ancor fedele,"non sembra ancora che la fede cristiana,"
3047,"la fede, sanza qual ben far non basta.","senza la quale non basta operare virtuosamente, ti avesse fra i suoi fedeli. "
3048,"Se così è, qual sole o quai candele","Se le cose stanno così, quale luce celeste  o quali insegnamenti umani "
3049,"ti stenebraron sì, che tu drizzasti","ti tolsero dalle tenebre del paganesimo a tal punto, "
3050,poscia di retro al pescator le vele?».,che dirigesti la tua vita al seguito del pescatore ?».
3051,Ed elli a lui: «Tu prima m’invïasti,E Stazio: «Tu per primo mi avviasti 
3052,"verso Parnaso a ber ne le sue grotte,",verso il Parnaso per bere alle sue fonti  e per primo
3053,e prima appresso Dio m’alluminasti.,mi illuminasti la via che conduce a Dio. 
3054,"Facesti come quei che va di notte,","Tu hai fatto come colui che cammina di notte, "
3055,"che porta il lume dietro e sé non giova,","che tiene il lume  dietro di sé e non giova a se stesso, "
3056,"ma dopo sé fa le persone dotte,","ma rende esperte  le persone che lo seguono,"
3057,quando dicesti: ‘Secol si rinova;,quando scrivesti: ‘Il mondo si rinnova; 
3058,"torna giustizia e primo tempo umano,","ritornano la giustizia e l’innocenza primigenia,"
3059,e progenïe scende da ciel nova’.,e dal cielo discende una nuova stirpe’.
3060,"Per te poeta fui, per te cristiano:","Grazie a te fui poeta, e grazie a te cristiano:"
3061,"ma perché veggi mei ciò ch’io disegno,","ma affinché tu veda meglio ciò che sto delineando, "
3062,a colorare stenderò la mano.,mi appresterò  a riempire i contorni.
3063,Già era ’l mondo tutto quanto pregno,Ai miei tempi il mondo era già segretamente
3064,"de la vera credenza, seminata","pieno  della vera fede , "
3065,per li messaggi de l’etterno regno;,diffusa  dai messaggeri del regno eterno; 
3066,e la parola tua sopra toccata,e le tue parole prima citate  si accordavano 
3067,si consonava a’ nuovi predicanti;,"con quelle dei nuovi predicatori, perciò "
3068,ond’ io a visitarli presi usata.,presi l’abitudine  di frequentarli.
3069,"Vennermi poi parendo tanto santi,","A mano a mano che li frequentavo, mi apparivano "
3070,"che, quando Domizian li perseguette,","talmente santi che, quando Domiziano li perseguitò , "
3071,sanza mio lagrimar non fur lor pianti;,le loro sofferenze  furono accompagnate dalle mie lacrime; 
3072,"e mentre che di là per me si stette,","e finché rimasi sulla terra , li aiutai, "
3073,"io li sovvenni, e i lor dritti costumi",e le loro rette  usanze mi indussero a disprezzare
3074,fer dispregiare a me tutte altre sette.,tutte le altre scuole  religiose.
3075,E pria ch’io conducessi i Greci a’ fiumi,E prima di portare a termine l’episodio del mio poema dove i Greci giungono ai fiumi 
3076,"di Tebe poetando, ebb’ io battesmo;","di Tebe, io ricevetti il battesimo; "
3077,"ma per paura chiuso cristian fu’mi,","ma per paura fui cristiano in segreto, "
3078,lungamente mostrando paganesmo;,mostrando a lungo di essere pagano;
3079,e questa tepidezza il quarto cerchio,"e questo scarso vigore mi costrinse a percorrere la quarta cornice, "
3080,cerchiar mi fé più che ’l quarto centesmo.,"girando in cerchio, per più di quattrocento anni."
3081,"Tu dunque, che levato hai il coperchio","Tu, dunque, che hai rimosso l’ostacolo che"
3082,"che m’ascondeva quanto bene io dico,","mi celava tutto quel bene di cui io parlo, finché ci"
3083,"mentre che del salire avem soverchio,",rimane  ancora del tempo durante
3084,"dimmi dov’ è Terrenzio nostro antico,","la salita, dimmi, se lo sai, dove si trova il nostro antico "
3085,"Cecilio e Plauto e Varro, se lo sai:","poeta Terenzio, e Cecilio e Plauto e Varro: dimmi"
3086,"dimmi se son dannati, e in qual vico».",se si trovano nell’Inferno e in quale zona ».
3087,"«Costoro e Persio e io e altri assai»,",«Questi che hai nominato e Persio e io e
3088,"rispuose il duca mio, «siam con quel Greco","molti altri», rispose la mia guida, «siamo con quel"
3089,"che le Muse lattar più ch’altri mai,",poeta greco che le Muse ispirarono più di qualsiasi
3090,nel primo cinghio del carcere cieco;,"altro, nel primo cerchio  della prigione priva"
3091,spesse fïate ragioniam del monte,di luce; spesse volte  discutiamo del monte
3092,che sempre ha le nutrice nostre seco.,"Parnaso, che ospita le ispiratrici della nostra poesia."
3093,"Euripide v’è nosco e Antifonte,","Insieme con noi ci sono Euripide e Antifonte, "
3094,"Simonide, Agatone e altri piùe","Simonide, Agatone e molti  altri Greci"
3095,Greci che già di lauro ornar la fronte.,che un tempo  ebbero la fronte adorna dell’alloro dei poeti.
3096,Quivi si veggion de le genti tue,"Nel Limbo  si possono vedere i personaggi  da te cantati , "
3097,"Antigone, Deïfile e Argia,","Antigone, Deifile, Argia "
3098,e Ismene sì trista come fue.,"e Ismene, così triste come fu in vita."
3099,Védeisi quella che mostrò Langia;,Si può vedere ancora Isifile  che indicò la fonte Langia; 
3100,"èvvi la figlia di Tiresia, e Teti,","vi sono anche la figlia di Tiresia, e anche Teti, "
3101,e con le suore sue Deïdamia».,e Deidamia con le sue sorelle».
3102,"Tacevansi ambedue già li poeti,","I due poeti se ne stavano ora in silenzio,"
3103,"di novo attenti a riguardar dintorno,","solo adesso  attenti a guardarsi intorno,"
3104,liberi da saliri e da pareti;,dopo aver superato la salita e le pareti di roccia; ed
3105,e già le quattro ancelle eran del giorno,"erano già trascorse le prime quattro ore del giorno,"
3106,"rimase a dietro, e la quinta era al temo,","e la quinta aveva preso il timone , dirigendo"
3107,"drizzando pur in sù l’ardente corno,","sempre  verso l’alto la punta ardente del carro solare, "
3108,quando il mio duca: «Io credo ch’a lo stremo,quando la mia guida : «Credo sia necessario 
3109,"le destre spalle volger ne convegna,","rivolgere le nostre spalle destre verso l’orlo della cornice,"
3110,girando il monte come far solemo».,girando intorno al monte come siamo soliti fare».
3111,"Così l’usanza fu lì nostra insegna,","Così l’abitudine  fu in quel girone la nostra indicazione , "
3112,e prendemmo la via con men sospetto,"e prendemmo la via con minore esitazione di sbagliare, "
3113,per l’assentir di quell’ anima degna.,per l’assenso datoci da quel l’anima degna di fede. 
3114,"Elli givan dinanzi, e io soletto","I poeti andavano avanti,  e io soletto li seguivo,"
3115,"di retro, e ascoltava i lor sermoni,","e ascoltavo i loro discorsi, "
3116,ch’a poetar mi davano intelletto.,che mi davano insegnamento  sull’arte poetica.
3117,Ma tosto ruppe le dolci ragioni,"Ma d’un tratto interruppe i piacevoli ragionamenti  un albero, "
3118,"un alber che trovammo in mezza strada,","che trovammo in mezzo alla strada carico di frutti , "
3119,con pomi a odorar soavi e buoni;,che dall’odore apparivano buoni e profumati ; 
3120,e come abete in alto si digrada,"e come l’abete restringe i rami verso l’alto, "
3121,"di ramo in ramo, così quello in giuso,","così quell’albero si restringeva in basso, "
3122,"cred’ io, perché persona sù non vada.",probabilmente perché nessuno potesse salirvi.
3123,"Dal lato onde ’l cammin nostro era chiuso,","Dalla parte in cui la parete chiudeva la nostra via, "
3124,cadea de l’alta roccia un liquor chiaro,cadeva dall’alto della roccia un’acqua limpida 
3125,e si spandeva per le foglie suso.,e si spargeva sulla parte alta del fogliame. 
3126,Li due poeti a l’alber s’appressaro;,I due poeti si accostarono all’albero 
3127,e una voce per entro le fronde,e una voce proveniente dall’interno delle foglie 
3128,gridò: «Di questo cibo avrete caro».,gridò:«Di quest’albero avrete mancanza» . 
3129,Poi disse: «Più pensava Maria onde,Poi disse: «Maria si preoccupava più 
3130,"fosser le nozze orrevoli e intere,","che la cerimonia dinozze fosse dignitosa  e completa ,"
3131,"ch’a la sua bocca, ch’or per voi risponde.","che della sua bocca, la quale ora intercede  per voi ."
3132,"E le Romane antiche, per lor bere,","E le donne della Roma antica, per dissetarsi,"
3133,contente furon d’acqua; e Danïello,si accontentavano dell’acqua ; 
3134,dispregiò cibo e acquistò savere.,e Daniele rifiutò il cibo e ottenne da Dio la sapienza .
3135,"Lo secol primo, quant’ oro fu bello,","La prima età dell’uomo, che fu bella come l’oro, "
3136,"fé savorose con fame le ghiande,","fece sembrare saporite le ghiande a causa della fame, "
3137,e nettare con sete ogne ruscello.,e a causa della sete rese nettare ogni ruscello . 
3138,Mele e locuste furon le vivande,Miele selvatico e cavallette  furono il cibo 
3139,che nodriro il Batista nel diserto;,che nutrì Giovanni Battista nel deserto; 
3140,per ch’elli è glorïoso e tanto grande,perciò egli è ora nella gloria celeste  
3141,quanto per lo Vangelio v’è aperto».,e grande tanto quanto è dichiarato  nel Vangelo».
3142,Mentre che li occhi per la fronda verde,Mentre scrutavo attentamente il verde fogliame
3143,ficcava ïo sì come far suole,come sono soliti fare i cacciatori che trascorrono il
3144,"chi dietro a li uccellin sua vita perde,","loro tempo cacciando gli uccellini, Virgilio, che mi era"
3145,"lo più che padre mi dicea: «Figliuole,","più che padre, diceva: «O figliuolo, allontanati ormai,"
3146,"vienne oramai, ché ’l tempo che n’è imposto",perché il tempo che ci è assegnato per il viaggio
3147,più utilmente compartir si vuole».,deve essere distribuito  in modo più utile».
3148,"Io volsi ’l viso, e ’l passo non men tosto,","Io volsi gli occhi, e non meno celermente il passo,"
3149,"appresso i savi, che parlavan sìe,","al seguito dei due saggi poeti, che parlavano in modo"
3150,che l’andar mi facean di nullo costo.,"così  affabile, da non farmi sentire affatto  la fatica del cammino. "
3151,Ed ecco piangere e cantar s’udìe,Ed ecco che udimmo piangere e cantare
3152,"‘Labïa mëa, Domine’ per modo","‘Le labbra mie, o Signore’  in maniera tale,"
3153,"tal, che diletto e doglia parturìe.",che suscitava diletto e dolore.
3154,"«O dolce padre, che è quel ch’i’ odo?»,","«O dolce padre, che cosa significa il canto che ascolto?», "
3155,comincia’ io; ed elli: «Ombre che vanno,domandai io; ed egli: «Sono forse anime che
3156,forse di lor dover solvendo il nodo».,vanno pagando  il loro debito verso Dio».
3157,"Sì come i peregrin pensosi fanno,","Come fanno i pellegrini assorti che,"
3158,"giugnendo per cammin gente non nota,","quando lungo il cammino incontrano persone sconosciute, "
3159,"che si volgono ad essa e non restanno,","si voltano a guardarle senza fermarsi, così una schiera"
3160,"così di retro a noi, più tosto mota,","silenziosa e devota di anime, venendo alle nostre"
3161,venendo e trapassando ci ammirava,spalle ma con passo più spedito  e
3162,d’anime turba tacita e devota.,superandoci  ci guardava con stupore.
3163,"Ne li occhi era ciascuna oscura e cava,","Ciascuna di esse aveva gli occhi infossati e scuri, "
3164,"palida ne la faccia, e tanto scema","era pallida nel viso, e tanto consunta "
3165,che da l’ossa la pelle s’informava.,che la pelle prendeva la forma  delle ossa. 
3166,Non credo che così a buccia strema,"Non credo che fosse rinsecchito a tale estrema magrezza  Erisitone, "
3167,"Erisittone fosse fatto secco,","a causa della sua fame, "
3168,"per digiunar, quando più n’ebbe tema.",quando ebbe più paura di restare senza cibo .
3169,Io dicea fra me stesso pensando: ‘Ecco,"Io riflettevo dicendo a me stesso: ‘Così era la gente che perdette Gerusalemme, "
3170,"la gente che perdé Ierusalemme,",quando  la matrona Maria  addentò le carni del figlio!’. 
3171,quando Maria nel figlio diè di becco!’,Le cavità orbitali sembravano anelli privi di pietre:
3172,Parean l’occhiaie anella sanza gemme:,"chi, secondo la credenza, dice che sul volto"
3173,chi nel viso de li uomini legge ‘omo’,"degli uomini si legge la parola ‘omo’,"
3174,ben avria quivi conosciuta l’emme.,in questi visi avrebbe ben riconosciuto la lettera emme.
3175,Chi crederebbe che l’odor d’un pomo,"Chi potrebbe credere, se non sapesse il"
3176,"sì governasse, generando brama,","perché, che il profumo di un frutto e di un’acqua"
3177,"e quel d’un’acqua, non sappiendo como?","riducessero così quella gente, col desiderio di mangiare e bere?"
3178,"Già era in ammirar che sì li affama,",Già ero intento a considerare il motivo che li
3179,per la cagione ancor non manifesta,"rende così affamati, perché non mi era ancora chiara"
3180,"di lor magrezza e di lor trista squama,",la causa della loro magrezza e della loro brutta pelle
3181,ed ecco del profondo de la testa,"squamosa, quando a un tratto, dal fondo delle occhiaie incavate,"
3182,volse a me li occhi un’ombra e guardò fiso;,un’anima rivolse gli occhi verso di me e mi guardò fisso;
3183,poi gridò forte: «Qual grazia m’è questa?».,poi gridò a voce alta: «Quale grazia mi è offerta?».
3184,Mai non l’avrei riconosciuto al viso;,Alla vista non avrei mai potuto riconoscerlo; 
3185,ma ne la voce sua mi fu palese,ma dalla sua voce mi si rivelò 
3186,ciò che l’aspetto in sé avea conquiso.,ciò che l’aspetto esteriore aveva distrutto .
3187,Questa favilla tutta mi raccese,Questo indizio  ridestò  la mia conoscenza 
3188,"mia conoscenza a la cangiata labbia,","di quel volto  così trasfigurato, "
3189,e ravvisai la faccia di Forese.,e riconobbi la faccia di Forese .
3190,"«Deh, non contendere a l’asciutta scabbia","«Deh, non badare  alla pelle"
3191,"che mi scolora», pregava, «la pelle,","secca e squamosa che mi rende pallido», diceva in"
3192,né a difetto di carne ch’io abbia;,"tono di preghiera, «né a questa magrezza "
3193,"ma dimmi il ver di te, dì chi son quelle","che ho; ma dimmi la verità sulla tua condizione,"
3194,due anime che là ti fanno scorta;,dimmi chi sono quelle due anime accanto a te  che ti guidano: 
3195,non rimaner che tu non mi favelle!».,non restare senza parlarmi !».
3196,"«La faccia tua, ch’io lagrimai già morta,","«Il tuo volto, che piansi quando moristi, "
3197,"mi dà di pianger mo non minor doglia»,","suscita in me ora un pianto non meno sofferente», "
3198,"rispuos’ io lui, «veggendola sì torta.","gli risposi «vedendolo così deformato. Perciò dimmi,"
3199,"Però mi dì, per Dio, che sì vi sfoglia;","in nome di Dio, che cosa vi consuma in tal modo; "
3200,"non mi far dir mentr’ io mi maraviglio,","Non farmi parlare mentre sono così stupito, "
3201,ché mal può dir chi è pien d’altra voglia».,poiché chi è dominato da un altro desiderio non può che parlare svogliatamente».
3202,Ed elli a me: «De l’etterno consiglio,Ed egli mi disse: «Per volontà divina discende 
3203,cade vertù ne l’acqua e ne la pianta,"nell’acqua e nell’albero, che abbiamo superato, "
3204,rimasa dietro ond’ io sì m’assottiglio.,un potere per cui io dimagrisco a tal punto.
3205,Tutta esta gente che piangendo canta,Tutta questa folla di anime che piangendo
3206,"per seguitar la gola oltra misura,",canta  per avere assecondato la gola
3207,in fame e ’n sete qui si rifà santa.,"oltre la giusta misura, qui si purifica soffrendo la fame e la sete."
3208,Di bere e di mangiar n’accende cura,Suscita in noi il vivo desiderio di bere e di mangiare
3209,l’odor ch’esce del pomo e de lo sprazzo,l’odore che proviene dall’albero e dallo spruzzo di acqua 
3210,che si distende su per sua verdura.,che come pioggia si sparge sulle foglie verdi 
3211,"E non pur una volta, questo spazzo",E la nostra pena si rinnova non una volta
3212,"girando, si rinfresca nostra pena:",sola mentre giriamo intorno al ripiano  della
3213,"io dico pena, e dovria dir sollazzo,","cornice: dico pena, ma dovrei dire diletto, perché"
3214,ché quella voglia a li alberi ci mena,ci conduce agli alberi quella stessa volontà che
3215,"che menò Cristo lieto a dire ‘Elì’,",condusse Cristo sulla croce a dire con letizia
3216,quando ne liberò con la sua vena».,"‘O Dio’, quando ci riscattò dal peccato originale con il suo sangue »."
3217,"E io a lui: «Forese, da quel dì","E io  a lui: «Forese, da quel giorno in cui morendo "
3218,"nel qual mutasti mondo a miglior vita,","raggiungesti un mondo migliore, fino a questo "
3219,cinqu’ anni non son vòlti infino a qui.,momento non sono trascorsi  ancora cinque anni. 
3220,Se prima fu la possa in te finita,Se la capacità di peccare venne meno in te
3221,"di peccar più, che sovvenisse l’ora",prima che giungesse in tuo soccorso l’ora del pentimento sincero 
3222,"del buon dolor ch’a Dio ne rimarita,","che ci riconcilia  con Dio, "
3223,come se’ tu qua sù venuto ancora?,come mai sei già  arrivato in questa cornice? 
3224,"Io ti credea trovar là giù di sotto,","Io credevo di trovarti giù nell’Antipurgatorio, "
3225,dove tempo per tempo si ristora».,dove il ritardo del pentimento si compensa con il ritardo dell’espiazione».
3226,Ond’ elli a me: «Sì tosto m’ha condotto,E allora egli: «Così rapidamente mi ha condotto 
3227,a ber lo dolce assenzo d’i martìri,"ad affrontare la lieta sofferenza  della pena la mia sposa Nella,"
3228,la Nella mia con suo pianger dirotto.,con il suo pianto continuo. 
3229,Con suoi prieghi devoti e con sospiri,Con le sue preghiere devote e con i sospiri mi ha sottratto  
3230,"tratto m’ha de la costa ove s’aspetta,",al costone della montagna dove le anime attendono di essere ammesse
3231,e liberato m’ha de li altri giri.,"alla purificazione, e mi ha liberato dalle pene delle altre cornici."
3232,Tanto è a Dio più cara e più diletta,"La mia vedovella, che ho amato intensamente,"
3233,"la vedovella mia, che molto amai,","è tanto più cara e diletta a Dio, quanto è più sola"
3234,quanto in bene operare è più soletta;,a comportarsi virtuosamente; 
3235,ché la Barbagia di Sardigna assai,poiché la Barbagia in Sardegna 
3236,ne le femmine sue più è pudica,è abitata da donne molto più pudiche
3237,che la Barbagia dov’ io la lasciai.,di quella Barbagia dove la lasciai io.
3238,"O dolce frate, che vuo’ tu ch’io dica?","O dolce fratello, che vuoi che ti dica ? "
3239,"Tempo futuro m’è già nel cospetto,","Vedo già davanti agli occhi un tempo futuro, "
3240,"cui non sarà quest’ ora molto antica,","rispetto al quale questo momento non sarà molto lontano,"
3241,nel qual sarà in pergamo interdetto,in cui dal pulpito delle chiese  sarà proibito 
3242,a le sfacciate donne fiorentine,"alle sfacciate donne fiorentine di andare in giro con vestiti scollati,"
3243,l’andar mostrando con le poppe il petto.,che scoprono il petto e le mammelle.
3244,"Quai barbare fuor mai, quai saracine,","Quali donne di popoli selvaggi, quali saracene ci sono mai state, "
3245,"cui bisognasse, per farle ir coperte,","per cui fosse necessario, per farle vestire con decenza, "
3246,o spiritali o altre discipline?,stabilire sanzioni ecclesiastiche o civili?
3247,Ma se le svergognate fosser certe,Ma se le donne corrotte conoscessero la punizione 
3248,"di quel che ’l ciel veloce loro ammanna,","che il cielo prepara velocemente contro di loro, "
3249,già per urlare avrian le bocche aperte;,già ora aprirebbero la bocca per gridare di terrore; 
3250,"ché, se l’antiveder qui non m’inganna,","perché, se la facoltà di preveggenza non mi inganna,"
3251,prima fien triste che le guance impeli,"esse saranno rattristate, prima che cresca la barba "
3252,colui che mo si consola con nanna.,sulle guance a un bambino che ora è consolato dalla ninna nanna. 
3253,"Deh, frate, or fa che più non mi ti celi!","Deh, fratello, ora non nascondermi oltre la tua condizione! "
3254,"vedi che non pur io, ma questa gente","Vedi che non solo io, ma tutta questa schiera"
3255,tutta rimira là dove ’l sol veli».,di anime guarda meravigliata l’ombra che proietti».
3256,Per ch’io a lui: «Se tu riduci a mente,Perciò io dissi a lui: «Se tu richiami 
3257,"qual fosti meco, e qual io teco fui,",alla memoria quale periodo trascorresti con me e io
3258,ancor fia grave il memorar presente.,"con te, sarà ancora spiacevole il ricordarlo adesso."
3259,Di quella vita mi volse costui,"Da quella vita mi distolse costui, "
3260,"che mi va innanzi, l’altr’ ier, quando tonda","che mi cammina davanti pochi giorni fa, quando la luna piena, "
3261,"vi si mostrò la suora di colui»,","si mostrava a voi, sorella di quello lassù », "
3262,e ’l sol mostrai; «costui per la profonda,"e indicai il sole; «quest’anima mi ha condotto attraverso l’oscurità dell’Inferno,"
3263,notte menato m’ha d’i veri morti,"popolato dai morti spiritualmente,"
3264,con questa vera carne che ’l seconda.,con questo mio corpo reale che lo accompagna.
3265,"Indi m’han tratto sù li suoi conforti,",Di lì  le sue parole di conforto mi
3266,salendo e rigirando la montagna,"hanno aiutato a trascinarmi verso l’alto, salendo e"
3267,che drizza voi che ’l mondo fece torti.,"percorrendo in tondo la montagna del Purgatorio,"
3268,Tanto dice di farmi sua compagna,che raddrizza voi che la vita terrena  storpiò moralmente. 
3269,che io sarò là dove fia Beatrice;,Dice che mi accompagnerà finché non sarò là dove troverò Beatrice;
3270,quivi convien che sanza lui rimagna.,lì è necessario che mi separi da lui.
3271,"Virgilio è questi che così mi dice»,",Colui che così mi dice è Virgilio» 
3272,e addita’lo; «e quest’ altro è quell’ ombra,e lo indicai; «e quest’altra invece è l’anima 
3273,per cuï scosse dianzi ogne pendice,per la quale poco fa ha scosso ogni sua parte 
3274,"lo vostro regno, che da sé lo sgombra».","il monte del Purgatorio, che lo allontana da sé»."
3275,"Né ’l dir l’andar, né l’andar lui più lento","Il parlare non rallentava il cammino, né l’andare rendeva il discorso meno vivace, "
3276,"facea, ma ragionando andavam forte,","ma conversando , procedevamo velocemente ,"
3277,sì come nave pinta da buon vento;,come fa una nave spinta  da un vento favorevole ; 
3278,"e l’ombre, che parean cose rimorte,","e le anime , che sembravano esseri inanimati  morti  da tanto tempo , "
3279,per le fosse de li occhi ammirazione,scrutandomi dal profondo delle occhiaie traevano motivo 
3280,"traean di me, di mio vivere accorte.","di meraviglia , essendosi accorte che ero ancora vivo."
3281,"E io, continüando al mio sermone,","E io, continuando il mio discorso ,"
3282,dissi: «Ella sen va sù forse più tarda,dissi: «L’anima di Stazio  sale forse più lentamente 
3283,"che non farebbe, per altrui cagione.","di quanto non farebbe, per causa di Virgilio. "
3284,"Ma dimmi, se tu sai, dov’ è Piccarda;","Ma dimmi, se tu lo sai, dov’è  Piccarda; "
3285,dimmi s’io veggio da notar persona,dimmi se vedo qualche persona degna di nota   fra questa 
3286,tra questa gente che sì mi riguarda».,turba di anime che mi guarda con tanta insistenza».
3287,"«La mia sorella, che tra bella e buona","«Mia sorella, che non so se fosse più bella o più buona,"
3288,"non so qual fosse più, trïunfa lieta","gode del suo trionfo nell’Empireo , "
3289,ne l’alto Olimpo già di sua corona».,già incoronata con la beatitudine conquistata ».
3290,Sì disse prima; e poi: «Qui non si vieta,Prima disse così; e poi : «In questa cornice è necessario  
3291,"di nominar ciascun, da ch’è sì munta","dire il nome di ciascuno, visto che "
3292,nostra sembianza via per la dïeta.,il nostro aspetto  è così consunto dal digiuno .
3293,"Questi», e mostrò col dito, «è Bonagiunta,","Costui» e lo indicò col dito «è Bonagiunta, "
3294,Bonagiunta da Lucca; e quella faccia,Bonagiunta da Lucca; e quello 
3295,di là da lui più che l’altre trapunta,dietro  di lui con la faccia bucherellata  
3296,ebbe la Santa Chiesa in le sue braccia:,più delle altre fu sposo della Santa Chiesa ; 
3297,"dal Torso fu, e purga per digiuno",fu di Tours e ora sta purgando con il digiuno 
3298,l’anguille di Bolsena e la vernaccia».,le anguille del lago di Bolsena e la vernaccia».
3299,Molti altri mi nomò ad uno ad uno;,Mi nominò molti altri a uno a uno 
3300,"e del nomar parean tutti contenti,","e m’apparivano tutti contenti di essere nominati, "
3301,sì ch’io però non vidi un atto bruno.,infatti non vidi nessun cenno di irritazione . 
3302,Vidi per fame a vòto usar li denti,Vidi masticare a vuoto per la fame 
3303,Ubaldin da la Pila e Bonifazio,"Ubaldino della Pila e Bonifazio dei Fieschi , "
3304,che pasturò col rocco molte genti.,che col bastone vescovile fece da guida  pastorale  a molte popolazioni .
3305,"Vidi messer Marchese, ch’ebbe spazio","Vidi messer Marchese , che ebbe già modo "
3306,"già di bere a Forlì con men secchezza,",di bere a Forlì con minore arsura 
3307,"e sì fu tal, che non si sentì sazio.","di quanto non ne soffra qui, e tuttavia fu tale in terra, che non era mai sazio."
3308,Ma come fa chi guarda e poi s’apprezza,Ma come fa chi prima guarda e poi mostra di stimare  
3309,"più d’un che d’altro, fei a quel da Lucca,","più uno che un altro, scelsi  quello di Lucca, "
3310,che più parea di me aver contezza.,che appariva più ansioso di conoscermi .
3311,El mormorava; e non so che «Gentucca»,"Egli parlava sottovoce; e io udivo risuonare sulla bocca ,"
3312,"sentiv’ io là, ov’ el sentia la piaga",dove l’anima sentiva più forte la tortura imposta dalla giustizia divina 
3313,de la giustizia che sì li pilucca.,"che così li consuma , qualcosa come «Gentucca»."
3314,"«O anima», diss’ io, «che par sì vaga","«O anima», dissi, «che appari così desiderosa "
3315,"di parlar meco, fa sì ch’io t’intenda,","di parlarmi, fatti intendere meglio, "
3316,e te e me col tuo parlare appaga».,e con le tue parole appaga  il mio e il tuo desiderio».
3317,"«Femmina è nata, e non porta ancor benda»,","«Una donna è già nata, e non porta ancora il velo maritale , "
3318,"cominciò el, «che ti farà piacere","egli cominciò, «che ti renderà gradita "
3319,"la mia città, come ch’om la riprenda.","la mia città, nonostante le maldicenze che si  dicono."
3320,Tu te n’andrai con questo antivedere:,Tu andrai via di qui con questa predizione : 
3321,"se nel mio mormorar prendesti errore,",e se le parole da me mormorate prima
3322,dichiareranti ancor le cose vere.,"ti hanno fatto cadere in qualche dubbio ,"
3323,Ma dì s’i’ veggio qui colui che fore,i fatti reali  ti chiariranno  ciò che ho detto. 
3324,"trasse le nove rime, cominciando",Ma dimmi se io vedo qui proprio colui che iniziò  
3325,‘Donne ch’avete intelletto d’amore’».,"una nuova materia di poetare , con la canzone  ‘<a href=""https://www.scuolissima.com/2015/02/dante-alighieri-donne-chavete-intelletto-damore.html"">Donne ch’avete intelletto d’amore</a>’»."
3326,"E io a lui: «I’ mi son un che, quando","E io a lui: «Io sono proprio uno che, quando Amore mi parla"
3327,"Amor mi spira, noto, e a quel modo","ispirandomi , annoto , e seguendo quello"
3328,ch’e’ ditta dentro vo significando».,"che mi detta nell’animo , esprimo in versi»."
3329,"«O frate, issa vegg’ io», diss’ elli, «il nodo","«Ah, fratello, ora  io comprendo», disseegli, «l’ostacolo  "
3330,che ’l Notaro e Guittone e me ritenne,"che confinò me, Jacopo da Lentini  e Guittone d’Arezzo "
3331,di qua dal dolce stil novo ch’i’ odo!,al di qua del Dolce Stil Novo di cui ora sento parlare! 
3332,Io veggio ben come le vostre penne,Io vedo chiaramente  come i vostri scritti  seguano  
3333,"di retro al dittator sen vanno strette,","con fedeltà  l’insegnamento dell’Amore ,"
3334,che de le nostre certo non avvenne;,la qual cosa  non è certo accaduta nel nostro stile; 
3335,"e qual più a gradire oltre si mette,","ma chi insiste nell’affrontare più profondamente  il problema, "
3336,non vede più da l’uno a l’altro stilo»;,"non trova differenza tra il vostro stile e il nostro»; e, quasi soddisfatto tacque."
3337,"e, quasi contentato, si tacette.","Come le gru  che svernano lungo il Nilo, "
3338,"Come li augei che vernan lungo ’l Nilo,","talvolta formano nel cielo un gruppo, poi,"
3339,"alcuna volta in aere fanno schiera,","volando più velocemente , si dispongono in fila, "
3340,"poi volan più a fretta e vanno in filo,","così tutto il gruppo di anime che era lì presente,"
3341,"così tutta la gente che lì era,","distolti gli occhi  da me, affrettò di nuovo  il suo passo,"
3342,"volgendo ’l viso, raffrettò suo passo,",reso leggero dalla magrezza e dal desiderio di purificarsi.
3343,e per magrezza e per voler leggera.,"E come l’uomo che è stanco  di correre,"
3344,"E come l’uom che di trottare è lasso,","lascia procedere i compagni, e riprende il passo normale, "
3345,"lascia andar li compagni, e sì passeggia","finché si calmi  l’ansimare del petto , "
3346,"fin che si sfoghi l’affollar del casso,",così Forese lasciò andare avanti il gruppo di anime  già destinate 
3347,sì lasciò trapassar la santa greggia,"alla salvezza , e se ne stava dietro con me, "
3348,"Forese, e dietro meco sen veniva,",dicendo: «Quando sarà  che io ti possa rivedere?».
3349,dicendo: «Quando fia ch’io ti riveggia?».,"«Non so», io gli risposi, «quanto mi resta ancora da vivere; "
3350,"«Non so», rispuos’ io lui, «quant’ io mi viva;",ma il mio ritorno qui non sarà   mai tanto sollecito  
3351,"ma già non fïa il tornar mio tantosto,",rispetto al mio desiderio di giungere prima possibile alla riva del Purgatorio; 
3352,ch’io non sia col voler prima a la riva;,poiché il luogo  dove fui destinato a vivere 
3353,"però che ’l loco u’ fui a viver posto,","si impoverisce  sempre più, di giorno in giorno, "
3354,"di giorno in giorno più di ben si spolpa,",di ogni virtù e appare avviato  a una lacrimosa rovina».
3355,e a trista ruina par disposto».,"«Ora va», egli disse; «perché colui che è il maggior responsabile di tale rovina, "
3356,"«Or va», diss’ el; «che quei che più n’ha colpa,",io lo vedo trascinato  alla coda di un cavallo infuriato  
3357,vegg’ ïo a coda d’una bestia tratto,"verso la valle infernale, dove le colpe non vengono mai perdonate ."
3358,inver’ la valle ove mai non si scolpa.,"La bestia va a ogni passo più rapida , aumentando sempre l’andatura, "
3359,"La bestia ad ogne passo va più ratto,",finché gli dà il colpo di grazia  e abbandona poi 
3360,"crescendo sempre, fin ch’ella il percuote,",il suo corpo orribilmente  straziato .
3361,e lascia il corpo vilmente disfatto.,"Non dovranno girare  molte volte quelle ruote celesti», "
3362,"Non hanno molto a volger quelle ruote»,","e indirizzò gli occhi al cielo,"
3363,"e drizzò li occhi al ciel, «che ti fia chiaro",«che tu intenderai chiaramente  quello
3364,ciò che ’l mio dir più dichiarar non puote.,che le mie parole non possono dichiararti meglio.
3365,Tu ti rimani omai; ché ’l tempo è caro,Ormai tu puoi anche restare indietro; poiché il tempo è prezioso  
3366,"in questo regno, sì ch’io perdo troppo","in questo regno , tanto che non posso perderne troppo "
3367,venendo teco sì a paro a paro».,procedendo così con te di pari passo».
3368,Qual esce alcuna volta di gualoppo,Come talvolta esce di galoppo 
3369,"lo cavalier di schiera che cavalchi,","un cavaliere da una schiera di soldati, "
3370,"e va per farsi onor del primo intoppo,","che sta cavalcando contro il nemico, per acquistare l’onore del primo scontro ,"
3371,tal si partì da noi con maggior valchi;,così Forese si allontanò  da noi con passi  più rapidi dei nostri; 
3372,e io rimasi in via con esso i due,"e io rimasi per la via con i due poeti, "
3373,che fuor del mondo sì gran marescalchi.,che furono così grandi maestri  dell’umanità .
3374,"E quando innanzi a noi intrato fue,","E quando Forese si fu tanto allontanato  da noi,"
3375,"che li occhi miei si fero a lui seguaci,","che i miei occhi faticavano a seguirlo, "
3376,"come la mente a le parole sue,","così come il pensiero la sua profezia,"
3377,parvermi i rami gravidi e vivaci,mi apparvero i rami carichi  di frutta e rigogliosi  
3378,"d’un altro pomo, e non molto lontani","di un altro albero, e non molto lontani,"
3379,per esser pur allora vòlto in laci.,poiché solo  allora mi ero rivolto verso quella parte .
3380,Vidi gente sott’ esso alzar le mani,"Vidi sotto di esso un gruppo di anime  che alzava le mani,"
3381,"e gridar non so che verso le fronde,","e gridava non so quali parole in direzione delle fronde,"
3382,quasi bramosi fantolini e vani,come bambini  avidi e impulsivi  che pregano 
3383,"che pregano, e ’l pregato non risponde,","e chi è pregato non li accontenta, ma, per rendere ancora"
3384,"ma, per fare esser ben la voglia acuta,","più acuto il loro desiderio, tiene in alto l’oggetto "
3385,tien alto lor disio e nol nasconde.,"di tale desiderio, senza però nasconderlo."
3386,Poi si partì sì come ricreduta;,Poi quella gente si allontanò come disingannata ;
3387,"e noi venimmo al grande arbore adesso,","e noi ci avvicinammo subito  al grande albero, "
3388,che tanti prieghi e lagrime rifiuta.,che non esaudisce  tante preghiere e tante lacrime.
3389,«Trapassate oltre sanza farvi presso:,«Andate oltre senza avvicinarvi; più in alto c’è un altro albero  
3390,"legno è più sù che fu morso da Eva,","il cui frutto fu morso da Eva, e questa pianta deriva  da quella»."
3391,e questa pianta si levò da esso».,Così diceva una voce misteriosa  fra i rami; 
3392,Sì tra le frasche non so chi diceva;,"perciò Virgilio e Stazio e io, vicini uno all’altro , "
3393,"per che Virgilio e Stazio e io, ristretti,",proseguivamo dalla parte della parete rocciosa. 
3394,oltre andavam dal lato che si leva.,"«Ricordatevi», diceva, «dei maledetti centauri, nati da una nuvola , "
3395,"«Ricordivi», dicea, «d’i maladetti","che, sazi di cibo e di bevande , combatterono contro Teseo, "
3396,"nei nuvoli formati, che, satolli,",con il loro duplice petto ; 
3397,Tesëo combatter co’ doppi petti;,e dei guerrieri ebrei che si dimostrarono deboli 
3398,"e de li Ebrei ch’al ber si mostrar molli,","davanti all’acqua di una fonte, per cui Gedeone  "
3399,"per che no i volle Gedeon compagni,","non li volle come compagni,"
3400,quando inver’ Madïan discese i colli».,quando scese dai monti per combattere i Madiàniti» .
3401,Sì accostati a l’un d’i due vivagni,"Così, accostati a uno dei due orli  della cornice, "
3402,"passammo, udendo colpe de la gola","avanzammo ascoltando esempi di  gola, a cui seguì una ben triste punizione ."
3403,seguite già da miseri guadagni.,"Poi, camminando distanziati  in mezzo alla strada deserta, "
3404,"Poi, rallargati per la strada sola,","percorremmo ben più di mille passi, meditando  "
3405,"ben mille passi e più ci portar oltre,",ciascuno per conto proprio senza parlare.
3406,contemplando ciascun sanza parola.,"«Che cosa andate pensando voi tre così solitari?», "
3407,«Che andate pensando sì voi sol tre?».,disse una voce improvvisa ;
3408,sùbita voce disse; ond’ io mi scossi,per cui io  mi riscossi come fanno 
3409,come fan bestie spaventate e poltre.,le bestie spaventate mentre riposano .
3410,Drizzai la testa per veder chi fossi;,Alzai il capo per vedere chi fosse ;
3411,e già mai non si videro in fornace,e non si videro in una fornace vetri 
3412,"vetri o metalli sì lucenti e rossi,","o metalli così lucenti e incandescenti ,"
3413,com’ io vidi un che dicea: «S’a voi piace,come io vidi un  splendente che diceva:
3414,"montare in sù, qui si convien dar volta;","«Se voi desiderate salire, bisogna voltare; da questa"
3415,quinci si va chi vuole andar per pace».,parte  va chi vuole andare verso la pace eterna».
3416,L’aspetto suo m’avea la vista tolta;,Il suo splendore mi aveva abbagliato; 
3417,"per ch’io mi volsi dietro a’ miei dottori,","per cui io mi rivolsi indietro, verso i due poeti che mi guidavano , "
3418,com’ om che va secondo ch’elli ascolta.,come un cieco che cammina seguendo il suono delle parole udite.
3419,"E quale, annunziatrice de li albori,","E come la brezza  di maggio, "
3420,"l’aura di maggio movesi e olezza,","che precede l’alba, spira ed è odorosa ,"
3421,tutta impregnata da l’erba e da’ fiori;,tutta impregnata del profumo dell’erba e dei fiori;
3422,tal mi senti’ un vento dar per mezza,"Così sentii un dolce colpo di vento colpirmi  in mezzo alla fronte, "
3423,"la fronte, e ben senti’ mover la piuma,","e sentii proprio muoversi l’ala dell’angelo, "
3424,che fé sentir d’ambrosïa l’orezza.,che fece odorare l’aria di profumo celeste.
3425,E senti’ dir: «Beati cui alluma,E udii dire: «Beati coloro che  sono illuminati 
3426,"tanto di grazia, che l’amor del gusto",da tanta Grazia divina che i piaceri della gola  
3427,"nel petto lor troppo disir non fuma,","non accendono  nel loro animo  un desiderio eccessivo , "
3428,esurïendo sempre quanto è giusto!».,provando sempre fame  di ciò che è giusto!».
3429,Ora era onde ’l salir non volea storpio;,L’ora  non consentiva indugio  alla salita; 
3430,ché ’l sole avëa il cerchio di merigge,"poiché il sole aveva lasciato il meridiano del mezzogiorno alla costellazione del Toro,"
3431,lasciato al Tauro e la notte a lo Scorpio:,e la notte il suo a quella dello Scorpione ; 
3432,"per che, come fa l’uom che non s’affigge","e perciò, come fa l’uomo che non si ferma  ma va per la sua strada,"
3433,"ma vassi a la via sua, che che li appaia,","qualunque cosa  gli appaia davanti,"
3434,"se di bisogno stimolo il trafigge,","se lo spinge intensamente lo stimolo della necessità,"
3435,"così intrammo noi per la callaia,","così ci avviammo per quella strettoia, in fila,"
3436,uno innanzi altro prendendo la scala,iniziando a salire la scala 
3437,che per artezza i salitor dispaia.,"che, per la sua strettezza, impedisce di procedere appaiati."
3438,E quale il cicognin che leva l’ala,"E come il cicognino che solleva l’ala per il desiderio di volare,"
3439,"per voglia di volare, e non s’attenta","e non ha il coraggio  di lasciare il nido, e abbassa l’ala;"
3440,"d’abbandonar lo nido, e giù la cala;","così ero io con un desiderio di chiedere, "
3441,tal era io con voglia accesa e spenta,"che si accendeva e si spegneva, al punto "
3442,"di dimandar, venendo infino a l’atto",che giungevo  fino all’atto  
3443,che fa colui ch’a dicer s’argomenta.,che fa colui che cerca  di parlare.
3444,"Non lasciò, per l’andar che fosse ratto,","Per quanto fosse rapido il cammino, la mia cara e paterna guida non tralasciò di parlare: "
3445,"lo dolce padre mio, ma disse: «Scocca","«Fai scoccare la freccia della parola, che hai repressa"
3446,"l’arco del dir, che ’nfino al ferro hai tratto».",come la corda di un arco tirato al massimo ».
3447,Allor sicuramente apri’ la bocca,"Allora, senza esitare, aprii bocca e dissi:"
3448,e cominciai: «Come si può far magro,«Come si può produrre magrezza in quei corpi 
3449,là dove l’uopo di nodrir non tocca?».,dove non è avvertito il bisogno di nutrirsi?».
3450,«Se t’ammentassi come Meleagro,Disse: «Se ricordassi come Meleagro si consumò 
3451,"si consumò al consumar d’un stizzo,","nello stesso tempo in cui si consumò un tizzone ardente, "
3452,"non fora», disse, «a te questo sì agro;",questo problema non ti apparirebbe  così difficile; 
3453,"e se pensassi come, al vostro guizzo,",e se pensassi come al vostro rapido movimento  
3454,"guizza dentro a lo specchio vostra image,","altrettanto rapida si sposta la vostra immagine nello specchio,"
3455,ciò che par duro ti parrebbe vizzo.,ciò che ti pare arduo da capire ti parrebbe facile . 
3456,"Ma perché dentro a tuo voler t’adage,","Ma perché tu possa essere appagato nel tuo desiderio, "
3457,ecco qui Stazio; e io lui chiamo e prego,ecco qui Stazio; e io mi appello a lui 
3458,che sia or sanator de le tue piage».,e lo prego perché sia risolutore dei tuoi brucianti dubbi ».
3459,"«Se la veduta etterna li dislego»,",«Se gli spiego la misteriosa operazione divina »
3460,"rispuose Stazio, «là dove tu sie,","rispose Stazio «in tua presenza, valga come scusa  il fatto che "
3461,discolpi me non potert’ io far nego».,non posso rifiutarmi  di rispondere al tuo invito».
3462,"Poi cominciò: «Se le parole mie,","Poi cominciò: «O figliolo, se la tua mente accoglie  e custodisce "
3463,"figlio, la mente tua guarda e riceve,","le mie parole, esse illumineranno  quel dubbio"
3464,lume ti fiero al come che tu die.,che hai esposto . 
3465,"Sangue perfetto, che poi non si beve",La parte purificata del sangue  
3466,"da l’assetate vene, e si rimane","che non è mai assorbita dalle vene assetate, e resta integra "
3467,"quasi alimento che di mensa leve,","come un cibo che sia portato via  dalle mense intatto, "
3468,prende nel core a tutte membra umane,"assume nel cuore la capacità di dare forma a tutte le altre parti del corpo , "
3469,"virtute informativa, come quello",così come il sangue che circola  per le vene
3470,ch’a farsi quelle per le vene vane.,per nutrire e trasformarsi  nelle membra già fatte .
3471,"Ancor digesto, scende ov’ è più bello","Ulteriormente modificato, scende dove  per decenza conviene non dire, "
3472,tacer che dire; e quindi poscia geme,"e di lì gocciola  sul sangue dell’altro sesso, "
3473,sovr’ altrui sangue in natural vasello.,nel recipiente  naturale .
3474,"Ivi s’accoglie l’uno e l’altro insieme,","Qui si congiungono, uno disposto a subire la fecondazione "
3475,"l’un disposto a patire, e l’altro a fare","e l’altro ad agire fecondandolo, grazie al luogo perfetto  "
3476,per lo perfetto loco onde si preme;,da cui è spremuto e sospinto ; 
3477,"e, giunto lui, comincia ad operare","e il seme maschile, congiunto al sangue femminile , "
3478,"coagulando prima, e poi avviva","comincia a operare prima formando un coagulo, "
3479,ciò che per sua matera fé constare.,e poi dando vita a ciò cui ha dato consistenza per sua natura.
3480,Anima fatta la virtute attiva,"Divenuta anima, la potenza formativa del seme , "
3481,"qual d’una pianta, in tanto differente,","simile a pianta, ma differente poiché l’anima del feto deve evolversi ,"
3482,"che questa è in via e quella è già a riva,","mentre quella della pianta è compiuta , "
3483,"tanto ovra poi, che già si move e sente,","opera poi tanto che già si muove e sente, "
3484,come spungo marino; e indi imprende,come una spugna marina; e da quello stadio comincia a sviluppare
3485,ad organar le posse ond’ è semente.,gli organi delle facoltà sensitive che ha generato .
3486,"Or si spiega, figliuolo, or si distende","Figliolo, la potenza derivata dal cuore paterno ora "
3487,"la virtù ch’è dal cor del generante,","si espande in larghezza e ora in lunghezza  , "
3488,dove natura a tutte membra intende.,fin dove la natura ritiene necessario costruire tutte le membra. 
3489,"Ma come d’animal divegna fante,",Ma come il feto da essere vivente  diventi essere parlante  
3490,"non vedi tu ancor: quest’ è tal punto,",ancora non lo vedi: questo è un punto così difficile 
3491,"che più savio di te fé già errante,",che un filosofo più sapiente di te  
3492,sì che per sua dottrina fé disgiunto,"fu già tratto in inganno,  tanto che nella sua riflessione filosofica "
3493,"da l’anima il possibile intelletto,","separò  dall’anima  l’intelletto possibile,"
3494,perché da lui non vide organo assunto.,perché non trovò nessun organo fisico corrispondente a esso.
3495,Apri a la verità che viene il petto;,Apri il tuo cuore  alla verità che sto per dirti
3496,"e sappi che, sì tosto come al feto","e sappi che, non appena nel feto si è perfezionata l’organizzazione  "
3497,"l’articular del cerebro è perfetto,","del cervello , Dio  si rivolge verso il feto"
3498,lo motor primo a lui si volge lieto,compiacendosi di quell’opera così perfetta della natura 
3499,"sovra tant’ arte di natura, e spira","e infonde un intelletto nuovo, pieno di virtù,"
3500,"spirito novo, di vertù repleto,",che assimila al proprio essere 
3501,"che ciò che trova attivo quivi, tira",tutte le potenze che trova attive nel feto  e
3502,"in sua sustanzia, e fassi un’alma sola,","diventa un’anima sola, che non solo vive e sente,"
3503,che vive e sente e sé in sé rigira.,ma ha coscienza di sé e del proprio operare .
3504,"E perché meno ammiri la parola,","E perché tu meno ti stupisca per quanto detto, "
3505,"guarda il calor del sole che si fa vino,","guarda come il calore del sole si trasforma in vino, "
3506,giunto a l’omor che de la vite cola.,quando si è congiunto con l’umore che scorre nella vite.
3507,"Quando Làchesis non ha più del lino,","Quando la Parca Làchesi non ha più lino ,"
3508,"solvesi da la carne, e in virtute"," lascia la carne, e potenzialmente porta"
3509,ne porta seco e l’umano e ’l divino:,con sé le virtù umane e divine: 
3510,l’altre potenze tutte quante mute;,le facoltà umane  private  dei loro organi e quindi inattive; 
3511,"memoria, intelligenza e volontade","la memoria, l’intelligenza e la volontà, invece, "
3512,in atto molto più che prima agute.,potenziate  molto più di prima nel loro primo attuarsi .
3513,"Sanza restarsi, per sé stessa cade","L’anima, senza indugio , per impulso naturale "
3514,mirabilmente a l’una de le rive;,raggiunge miracolosamente la riva dell’Acheronte o del Tevere:
3515,quivi conosce prima le sue strade.,qui per la prima volta conosce la sua sorte . 
3516,"Tosto che loco lì la circunscrive,","Appena l’anima raggiunge il luogo assegnatole,"
3517,la virtù formativa raggia intorno,la virtù formativa si irradia nell’aria nello
3518,così e quanto ne le membra vive.,stesso modo e misura con cui faceva con le parti del corpo .
3519,"E come l’aere, quand’ è ben pïorno,","E come l’aria, quando è carica di umidità , "
3520,"per l’altrui raggio che ’n sé si reflette,","per i raggi del sole  che si riflettono su di essa,"
3521,di diversi color diventa addorno;,"diventa adorna dei colori dell’iride,"
3522,così l’aere vicin quivi si mette,così l’aria si dispone intorno all’anima assumendo 
3523,e in quella forma ch’è in lui suggella,quella forma che in essa  imprime  la virtù informativa 
3524,virtüalmente l’alma che ristette;,irradiata dall’anima che ivi si è stabilita ; 
3525,e simigliante poi a la fiammella,e simile poi alla fiammella che segue il fuoco 
3526,"che segue il foco là ’vunque si muta,","ovunque esso si sposti, il nuovo corpo aereo  segue l’anima. "
3527,segue lo spirto sua forma novella.,Poiché dal corpo aereo  l’anima
3528,"Però che quindi ha poscia sua paruta,","trae la sua parvenza , è chiamata ombra; "
3529,è chiamata ombra; e quindi organa poi,e da questo corpo aereo  
3530,ciascun sentire infino a la veduta.,forma poi tutti gli organi sensoriali fino alla vista.
3531,Quindi parliamo e quindi ridiam noi;,Per mezzo di questo corpo aereo  parliamo 
3532,quindi facciam le lagrime e ’ sospiri,e ridiamo noi spiriti; di qui sgorgano le lacrime 
3533,che per lo monte aver sentiti puoi.,e i sospiri che hai sentito percorrendo la montagna.
3534,Secondo che ci affliggono i disiri,"A seconda di come ci stimolano i desideri e gli altri sentimenti,"
3535,"e li altri affetti, l’ombra si figura;",il corpo aereo si atteggia; e questa è la causa di quel fenomeno
3536,e quest’ è la cagion di che tu miri».,che ha destato la tua meraviglia ».
3537,E già venuto a l’ultima tortura,Eravamo già giunti all’ultima cornice ;
3538,"s’era per noi, e vòlto a la man destra,","e avevamo rivolto i nostri passi verso destra,"
3539,ed eravamo attenti ad altra cura.,e la nostra attenzione era volta verso un altro problema. 
3540,"Quivi la ripa fiamma in fuor balestra,","Qui la parete del monte sprigiona con violenza  una fiamma,"
3541,e la cornice spira fiato in suso,mentre la cornice esterna soffia un vento 
3542,che la reflette e via da lei sequestra;,che la fa ripiegare  e la tiene lontana dall’orlo ;
3543,ond’ ir ne convenia dal lato schiuso,per cui dovevamo camminare dalla parte esterna  uno dietro l’altro; 
3544,ad uno ad uno; e io temëa ’l foco,"e io avevo paura del fuoco a sinistra , "
3545,"quinci, e quindi temeva cader giuso.",e di cadere nel precipizio a destra . 
3546,Lo duca mio dicea: «Per questo loco,Intanto la mia guida diceva: «Procedendo in questo luogo 
3547,"si vuol tenere a li occhi stretto il freno,","si devono tenere gli occhi fermi , "
3548,però ch’errar potrebbesi per poco».,perché basterebbe un piccolo errore per precipitare».
3549,‘Summae Deus clementïae’ nel seno,Sentii spiriti che cantavano ‘Dio di somma
3550,"al grande ardore allora udi’ cantando,","clemenza’ in mezzo alla gran fiamma, tanto che fui"
3551,che di volger mi fé caler non meno;,non meno desideroso di voltarmi ; 
3552,e vidi spirti per la fiamma andando;,e vidi anime che camminavano attraverso le fiamme; 
3553,per ch’io guardava a loro e a’ miei passi,"per cui contemporaneamente osservavo loro e badavo ai miei passi,"
3554,compartendo la vista a quando a quando.,dividendo  i miei sguardi di qua e di là.
3555,"Appresso il fine ch’a quell’ inno fassi,","Dopo aver finito l’inno, gridavano con forza : "
3556,gridavano alto: ‘Virum non cognosco’;,‘Non conosco uomo’; poi ricominciavano 
3557,indi ricominciavan l’inno bassi.,a cantare l’inno con voce più bassa.
3558,"Finitolo, anco gridavano: «Al bosco","Quando lo avevano di nuovo finito, gridavano:"
3559,"si tenne Diana, ed Elice caccionne","«Diana rimase nel bosco, e ne cacciò Callisto "
3560,che di Venere avea sentito il tòsco».,che aveva provato il veleno  dell’amore ».
3561,Indi al cantar tornavano; indi donne,Poi riprendevano a cantare l’inno; 
3562,gridavano e mariti che fuor casti,e ancora esaltavano gridando i nomi di mogli e di mariti 
3563,come virtute e matrimonio imponne.,che furono casti come impongono la virtù e gli obblighi del matrimonio.
3564,E questo modo credo che lor basti,E questo comportamento credo che per loro duri 
3565,per tutto il tempo che ’l foco li abbruscia:,così  per tutto il tempo che saranno bruciati dal fuoco:
3566,con tal cura conviene e con tai pasti,con simile pena e con tali nutrimenti spirituali  è necessario
3567,che la piaga da sezzo si ricuscia.,che alla fine  la ferita del peccato si cicatrizzi .
3568,"Mentre che sì per l’orlo, uno innanzi altro,","Mentre procedevamo così lungo il margine esterno della cornice , "
3569,"ce n’andavamo, e spesso il buon maestro","uno davanti all’altro, e spesso il mio buon maestro mi diceva: "
3570,diceami: «Guarda: giovi ch’io ti scaltro»;,"«Stai attento: ti sia utile che io ti avverta dei pericoli », "
3571,"feriami il sole in su l’omero destro,","Mi colpiva  dal lato  destro il sole, "
3572,"che già, raggiando, tutto l’occidente","che già diffondendo i suoi raggi, trasformava l’intera parte occidentale "
3573,mutava in bianco aspetto di cilestro;,del cielo da azzurrina in bianca; e io facevo apparire 
3574,e io facea con l’ombra più rovente,più rosseggiante la fiamma con la mia ombra; 
3575,parer la fiamma; e pur a tanto indizio,"e solo per un indizio così piccolo vidi molte anime,"
3576,"vidi molt’ ombre, andando, poner mente.","mentre camminavano, rivolgermi la loro attenzione ."
3577,Questa fu la cagion che diede inizio,Questa fu la causa che diede loro l’occasione 
3578,loro a parlar di me; e cominciarsi,di parlare di me; e tra loro cominciarono a dire:
3579,a dir: «Colui non par corpo fittizio»;,«Questo non sembra un corpo apparente »;
3580,"poi verso me, quanto potëan farsi,","poi alcuni di essi  si accostarono  a me,"
3581,"certi si fero, sempre con riguardo","per quanto potevano avanzare, facendo sempre attenzione  "
3582,di non uscir dove non fosser arsi.,a non uscire dalle fiamme nelle quali ardevano.
3583,"«O tu che vai, non per esser più tardo,","«O tu che procedi dietro agli altri, non perché più lento , "
3584,"ma forse reverente, a li altri dopo,","ma forse in segno di reverenza, rispondi a me"
3585,rispondi a me che ’n sete e ’n foco ardo.,che brucio nella sete  e nel fuoco . 
3586,Né solo a me la tua risposta è uopo;,Né solo a me è necessaria  la tua risposta; 
3587,ché tutti questi n’hanno maggior sete,poiché tutte queste anime avvertono una sete maggiore 
3588,che d’acqua fredda Indo o Etïopo.,di quanta  non ne abbiano d’acqua fresca  gli abitanti dell’India o dell’Etiopia. 
3589,Dinne com’ è che fai di te parete,Dicci come accade che tu impedisca col corpo
3590,"al sol, pur come tu non fossi ancora","il passaggio   dei raggi del sole, "
3591,di morte intrato dentro da la rete».,proprio come se non fossi ancora caduto nella rete della morte».
3592,Sì mi parlava un d’essi; e io mi fora,"Così mi diceva uno di essi; e io mi sarei subito  presentato, "
3593,"già manifesto, s’io non fossi atteso",se la mia attenzione non fosse stata attirata  
3594,ad altra novità ch’apparve allora;,da un fatto nuovo che apparve in quel momento; 
3595,ché per lo mezzo del cammino acceso,poiché al centro della via invasa dalle fiamme una schiera
3596,"venne gente col viso incontro a questa,",di anime venne in senso contrario a quella con cui
3597,la qual mi fece a rimirar sospeso.,"parlavo, e tale vista mi rese attento a guardarle con stupore ."
3598,Lì veggio d’ogne parte farsi presta,Nel punto in cui s’incontrano  vedo da entrambe 
3599,ciascun’ ombra e basciarsi una con una,le schiere tutte le anime 
3600,"sanza restar, contente a brieve festa;","affrettare il passo e baciarsi reciprocamente senza fermarsi, "
3601,così per entro loro schiera bruna,contente di questo rapido rito d’amore;
3602,"s’ammusa l’una con l’altra formica,","nello stesso modo, all’interno della loro fila scura"
3603,forse a spïar lor via e lor fortuna.,"una formica avvicina il muso a quello dell’altra, "
3604,"Tosto che parton l’accoglienza amica,",forse per chieder notizie del cammino e dei frutti del loro lavoro. 
3605,"prima che ’l primo passo lì trascorra,","Non appena  interrompono  l’incontro amichevole, "
3606,sopragridar ciascuna s’affatica:,"prima che abbiano compiuto il primo passo che li allontana da lì,"
3607,la nova gente: «Soddoma e Gomorra»;,ciascuna si sforza a gridare più che può: l’ombre
3608,"e l’altra: «Ne la vacca entra Pasife,","arrivate per ultime: «Sodoma e Gomorra», e le altre:"
3609,perché ’l torello a sua lussuria corra».,"«Pasife entra nella vacca, perché il giovane toro  corra  la sua lussuria»."
3610,"Poi, come grue ch’a le montagne Rife",Poi come le gru che volano in parte verso
3611,"volasser parte, e parte inver’ l’arene,","i monti Rifei e in parte verso i deserti , per"
3612,"queste del gel, quelle del sole schife,","fuggire  le une il gelo e le altre il sole,"
3613,"l’una gente sen va, l’altra sen vene;","così una delle due schiere di anime si allontana,"
3614,"e tornan, lagrimando, a’ primi canti","e l’altra si avvicina; e ricominciano, piangendo, a"
3615,e al gridar che più lor si convene;,cantare l’inno di prima e a gridare  più convenienti ;
3616,"e raccostansi a me, come davanti,",e a me si riavvicinarono quelle stesse anime 
3617,"essi medesmi che m’avean pregato,","che prima mi avevano pregato di parlare, "
3618,attenti ad ascoltar ne’ lor sembianti.,dimostrandosi  interessate ad ascoltarmi.
3619,"Io, che due volte avea visto lor grato,","Io, che per due volte avevo capito ciò "
3620,incominciai: «O anime sicure,"che queste anime gradivano conoscere , cominciai:"
3621,"d’aver, quando che sia, di pace stato,","«O anime sicure di raggiungere, quando sarà il momento, "
3622,non son rimase acerbe né mature,"la condizione di beatitudine , le mie membra "
3623,"le membra mie di là, ma son qui meco",non sono rimaste sulla terra prematuramente  
3624,col sangue suo e con le sue giunture.,"né in età avanzata , ma sono qui con me con il loro sangue e con la loro rete di nervi. "
3625,Quinci sù vo per non esser più cieco;,Da qui salgo per riacquistare la luce ; 
3626,"donna è di sopra che m’acquista grazia,",nel cielo c’è una donna che mi procura la grazia 
3627,per che ’l mortal per vostro mondo reco.,per cui posso portare il mio corpo mortale attraverso l’oltretomba .
3628,Ma se la vostra maggior voglia sazia,Ma augurandovi che  possa essere presto 
3629,"tosto divegna, sì che ’l ciel v’alberghi","soddisfatto  il vostro più ardente desiderio, "
3630,"ch’è pien d’amore e più ampio si spazia,",così che vi accolga il cielo che è pieno d’amore e si estende 
3631,"ditemi, acciò ch’ancor carte ne verghi,","senza limiti, ditemi, in modo che io possa scriverne , "
3632,"chi siete voi, e chi è quella turba",chi siete voi e chi è quella schiera di anime  che
3633,che se ne va di retro a’ vostri terghi».,procede in direzione opposta  alle vostre spalle ».
3634,Non altrimenti stupido si turba,"Non diversamente si turba stupefatto  il montanaro,"
3635,"lo montanaro, e rimirando ammuta,","e guardandosi intorno ammutolisce , "
3636,"quando rozzo e salvatico s’inurba,","quando rozzo e selvatico entra in città per la prima volta , "
3637,che ciascun’ ombra fece in sua paruta;,così si mostrò nel suo aspetto  ogni spirito; 
3638,"ma poi che furon di stupore scarche,","ma dopo che si furono liberate  dello stupore, "
3639,"lo qual ne li alti cuor tosto s’attuta,","che negli animi nobili presto si smorza ,"
3640,"«Beato te, che de le nostre marche»,","«Beato te, che dalla visita alle nostre contrade »"
3641,"ricominciò colei che pria m’inchiese,",ricominciò l’ombra che prima mi aveva rivolto la domanda  
3642,"«per morir meglio, esperïenza imbarche!","«immagazzini  esperienza, per poi morire in grazia di Dio!"
3643,"La gente che non vien con noi, offese","La turba di anime che non cammina nella nostra direzione, "
3644,"di ciò per che già Cesar, trïunfando,","si rese colpevole  di quel peccato per il quale Cesare, "
3645,“Regina” contra sé chiamar s’intese:,"celebrando il trionfo, sentì i soldati chiamarlo per scherno ‘Regina’: "
3646,"però si parton “Soddoma” gridando,","perciò si allontanano gridando ‘Sodoma’,"
3647,"rimproverando a sé com’ hai udito,","rinfacciandosi il peccato, come hai udito,"
3648,e aiutan l’arsura vergognando.,e accrescono l’efficacia della pena  con la vergogna.
3649,Nostro peccato fu ermafrodito;,Il nostro peccato fu bisessuale ;
3650,"ma perché non servammo umana legge,","ma poiché non osservammo  la giusta misura della ragione, "
3651,"seguendo come bestie l’appetito,","seguendo l’istinto sessuale come bestie, "
3652,"in obbrobrio di noi, per noi si legge,","a titolo di vergogna per noi stessi , "
3653,"quando partinci, il nome di colei",quando ci dividiamo ricordiamo gridando il nome di Pasife  
3654,che s’imbestiò ne le ’mbestiate schegge.,che agì come una bestia dentro i legni lavorati a forma di animale .
3655,Or sai nostri atti e di che fummo rei:,Ora sai la ragione del nostro comportamento e di che cosa fummo colpevoli: 
3656,"se forse a nome vuo’ saper chi semo,","se forse vuoi sapere per nome chi siamo, "
3657,"tempo non è di dire, e non saprei.","non è questo il momento per farlo, e non saprei elencarli. "
3658,Farotti ben di me volere scemo:,Tuttavia  soddisferò il tuo desiderio  di mie notizie: 
3659,"son Guido Guinizzelli, e già mi purgo","sono Guido Guinizzelli; e sono già nel Purgatorio,"
3660,per ben dolermi prima ch’a lo stremo».,per essermi pentito prima di giungere in fin di vita ».
3661,Quali ne la tristizia di Ligurgo,"Come i due figli di Isifile, nella disgrazia  di Licurgo, "
3662,"si fer due figli a riveder la madre,","corsero ad abbracciare  la madre, "
3663,"tal mi fec’ io, ma non a tanto insurgo,","così mi trovai anch’io, ma non ebbi il coraggio "
3664,quand’ io odo nomar sé stesso il padre,"di giungere a tanto, quando udii presentarsi l’iniziatore "
3665,mio e de li altri miei miglior che mai,e maestro mio  e degli altri poeti migliori di me
3666,rime d’amore usar dolci e leggiadre;,che in ogni tempo  scrissero rime d’amore soavi ed eleganti; 
3667,e sanza udire e dir pensoso andai,e per molto tempo  senza ascoltare né
3668,"lunga fïata rimirando lui,","parlare camminai pensieroso, contemplandolo,"
3669,"né, per lo foco, in là più m’appressai.",ma a causa del fuoco non ebbi il coraggio di avvicinarmi di più.
3670,"Poi che di riguardar pasciuto fui,","Quando fui sazio  di contemplarlo,"
3671,tutto m’offersi pronto al suo servigio,"mi dichiarai pronto ad accontentare ogni suo desiderio,"
3672,con l’affermar che fa credere altrui.,col giuramento  che induce gli altri a credere.
3673,"Ed elli a me: «Tu lasci tal vestigio,",Ed egli mi disse: «Tu lasci una tale impronta  nella mia memoria 
3674,"per quel ch’i’ odo, in me, e tanto chiaro,","e così intensa , per quello che ho appena udito,"
3675,che Letè nol può tòrre né far bigio.,che il Letè non potrà cancellarla  né rendere sbiadita . 
3676,"Ma se le tue parole or ver giuraro,","Ma se le tue parole ora hanno giurato il vero, "
3677,dimmi che è cagion per che dimostri,dimmi qual è  la ragione per cui dimostri con parole 
3678,nel dire e nel guardar d’avermi caro».,e con sguardi di volermi così bene».
3679,"E io a lui: «Li dolci detti vostri,","E io dissi a lui: «Le vostre rime dolci, che,"
3680,"che, quanto durerà l’uso moderno,","finché durerà la letteratura in volgare , "
3681,faranno cari ancora i loro incostri».,renderanno più preziosi i manoscritti che le conservano ».
3682,"«O frate», disse, «questi ch’io ti cerno","«O fratello», disse, «questo spirito che ti indico  col dito», "
3683,"col dito», e additò un spirto innanzi,","e additò un’anima che camminava davanti a lui,"
3684,«fu miglior fabbro del parlar materno.,«fu il più alto artefice nella sua lingua volgare. 
3685,Versi d’amore e prose di romanzi,Superò  tutti i poeti lirici amorosi e i romanzieri in prosa;
3686,soverchiò tutti; e lascia dir li stolti,e lascia parlare gli sciocchi  che ritengono 
3687,che quel di Lemosì credon ch’avanzi.,il poeta del Limosino superiore  a lui. 
3688,"A voce più ch’al ver drizzan li volti,",Costoro indirizzano il loro interesse 
3689,e così ferman sua oppinïone,"più alla fama corrente  che alla verità, "
3690,prima ch’arte o ragion per lor s’ascolti.,e così stabiliscono la loro opinione prima di ascoltare l’arte e la ragione. 
3691,"Così fer molti antichi di Guittone,","Così fecero molti poeti della vecchia generazione con Guittone,"
3692,"di grido in grido pur lui dando pregio,","celebrando la sua opera  di bocca in bocca,"
3693,fin che l’ha vinto il ver con più persone.,"finché, dal confronto con poeti migliori, ha prevalso la verità."
3694,"Or se tu hai sì ampio privilegio,","Ora, giacché  tu hai un privilegio così alto "
3695,che licito ti sia l’andare al chiostro,"che ti consente di andare nel convento ,"
3696,"nel quale è Cristo abate del collegio,","in cui Cristo è l’autorità suprema della comunità ,"
3697,"falli per me un dir d’un paternostro,","recita a lui per me un Padre nostro, fino al punto in cui è utile  "
3698,"quanto bisogna a noi di questo mondo,","a noi anime del Purgatorio , "
3699,dove poter peccar non è più nostro».,dove non abbiamo la possibilità  di peccare».
3700,"Poi, forse per dar luogo altrui secondo","Poi, forse per cedere il posto a un altro che lo seguiva "
3701,"che presso avea, disparve per lo foco,","e che aveva vicino, sparì attraverso il fuoco"
3702,come per l’acqua il pesce andando al fondo.,come sparisce nell’acqua il pesce che si dirige verso il fondo. 
3703,"Io mi fei al mostrato innanzi un poco,",Io mi accostai un poco  all’ombra
3704,e dissi ch’al suo nome il mio disire,"Che mi aveva additato , e dissi che il mio"
3705,apparecchiava grazïoso loco.,desiderio preparava un’accoglienza grata  al suo nome.
3706,El cominciò liberamente a dire:,Egli cominciò senza esitazione a dire:
3707,"«Tan m’abellis vostre cortes deman,","«Tanto mi piace la vostra cortese domanda, che"
3708,qu’ieu no me puesc ni voill a vos cobrire.,io non posso e non voglio celarmi a te. 
3709,"Ieu sui Arnaut, que plor e vau cantan;","Io sono Arnaldo, che piango e vado cantando;"
3710,"consiros vei la passada folor,","afflitto vedo la passata follia , e vedo gioioso "
3711,"e vei jausen lo joi qu’esper, denan.",davanti me  il giorno che aspetto con speranza . 
3712,"Ara vos prec, per aquella valor","Quindi  vi prego, in nome di quella Grazia"
3713,"que vos guida al som de l’escalina,","che vi guida al sommo della scala purgatoriale, "
3714,sovenha vos a temps de ma dolor!».,che al tempo opportuno  vi sovvenga del mio dolore!». 
3715,Poi s’ascose nel foco che li affina.,Poi si nascose nel fuoco che purifica  le anime .
3716,Sì come quando i primi raggi vibra,Il sole occupava la stessa posizione  
3717,"là dove il suo fattor lo sangue sparse,",che assume quando irradia  i suoi primi raggi 
3718,"cadendo Ibero sotto l’alta Libra,","là dove Cristo  sparse il suo sangue ,"
3719,"e l’onde in Gange da nona rïarse,",mentre il fiume Ebro  si trova sotto la costellazione della Libra 
3720,"sì stava il sole; onde ’l giorno sen giva,",e le acque del Gange sono riarse dal mezzogiorno ; 
3721,come l’angel di Dio lieto ci apparse.,perciò il giorno tramontava allorché l’angelo di Dio apparve radioso. 
3722,"Fuor de la fiamma stava in su la riva,","Stava sul ciglio della cornice, fuori dalle fiamme e cantava:"
3723,e cantava ‘Beati mundo corde!’,‘Beati i puri di cuore!’ con una voce molto 
3724,in voce assai più che la nostra viva.,più armoniosa  di quella umana .
3725,"Poscia «Più non si va, se pria non morde,",Poi aggiunse non appena ci avvicinammo a lui: 
3726,"anime sante, il foco: intrate in esso,","«Non si può andare oltre, anime sante, "
3727,"e al cantar di là non siate sorde»,",se prima il fuoco non vi fa sentire il morso ardente :
3728,ci disse come noi li fummo presso;,entrate in esso e prestate attenzione al canto  che proviene dall’altra parte delle fiamme »; 
3729,"per ch’io divenni tal, quando lo ’ntesi,","perciò, non appena udii le sue parole, divenni simile a colui"
3730,qual è colui che ne la fossa è messo.,che viene calato nella fossa .
3731,"In su le man commesse mi protesi,","Con le mani protese in avanti mi sporsi,"
3732,guardando il foco e imaginando forte,guardando le fiamme e immaginando con tremenda
3733,umani corpi già veduti accesi.,lucidità  corpi umani visti in terra  arsi vivi.
3734,Volsersi verso me le buone scorte;,Le mie buone guide  si volsero verso
3735,"e Virgilio mi disse: «Figliuol mio,","di me; e Virgilio mi disse: «Figliuolo mio, qui in Purgatorio"
3736,"qui può esser tormento, ma non morte.","ci può essere solo tormento, ma non morte."
3737,"Ricorditi, ricorditi! E se io","Ricordati, ricordati! E se io ti guidai portandoti in"
3738,"sovresso Gerïon ti guidai salvo,","salvo persino sulla groppa  di Gerione,"
3739,che farò ora presso più a Dio?,che cosa non farò adesso che siamo ancora più vicino a Dio? 
3740,Credi per certo che se dentro a l’alvo,"Credi pure con certezza che, anche se tu rimanessi "
3741,"di questa fiamma stessi ben mille anni,","nel seno  di questa fiamma per mille anni,"
3742,non ti potrebbe far d’un capel calvo.,non ti potrebbe privare  di un solo capello.
3743,"E se tu forse credi ch’io t’inganni,","E se tu forse pensi che ti voglia ingannare,"
3744,"fatti ver’ lei, e fatti far credenza",avvicinati verso  di essa e fattene dare prova  
3745,con le tue mani al lembo d’i tuoi panni.,accostando con le tue mani un lembo della tua veste. 
3746,"Pon giù omai, pon giù ogne temenza;","Deponi ormai, deponi ogni timore; volgiti da questa parte"
3747,volgiti in qua e vieni: entra sicuro!».,e vieni dietro a me: entra nel fuoco con sicurezza!». 
3748,E io pur fermo e contra coscïenza.,E io continuavo a restare fermo e sordo al monito della coscienza.
3749,"Quando mi vide star pur fermo e duro,","Quando Virgilio vide che continuavo a stareimmobile e ostinato,"
3750,"turbato un poco disse: «Or vedi, figlio:",disse un po’ turbato: «Pensa figliolo: 
3751,tra Bëatrice e te è questo muro».,solo questo muro si frappone ormai fra te e Beatrice». 
3752,Come al nome di Tisbe aperse il ciglio,Come sentendo il nome di Tisbe
3753,"Piramo in su la morte, e riguardolla,","Piramo in punto di morte aprì gli occhi e la guardò intensamente, "
3754,allor che ’l gelso diventò vermiglio;,da quel momento il gelso divenne rosso;
3755,"così, la mia durezza fatta solla,","così, ammorbidita  la mia ostinazione, "
3756,"mi volsi al savio duca, udendo il nome","mi rivolsi alla saggia guida, sentendo pronunciare il nome "
3757,che ne la mente sempre mi rampolla.,che sempre riaffiora  nella mia mente.
3758,Ond’ ei crollò la fronte e disse: «Come!,Per questa ragione Virgilio scrollò il capo
3759,volenci star di qua?»; indi sorrise,e disse: «E dunque! Vogliamo ancora starcene da
3760,come al fanciul si fa ch’è vinto al pome.,questa parte?»; poi sorrise come si fa col fanciullo
3761,"Poi dentro al foco innanzi mi si mise,",che si lascia convincere da una ricompensa .
3762,"pregando Stazio che venisse retro,","Poi mi precedette, entrando nel fuoco, pregando Stazio, "
3763,che pria per lunga strada ci divise.,"che ci aveva separati per un lungo tratto di strada, di stare dietro a me."
3764,"Sì com’ fui dentro, in un bogliente vetro","Non appena fui dentro al fuoco, mi sarei gettato "
3765,"gittato mi sarei per rinfrescarmi,","nel vetro incandescente per rinfrescarmi, tanto"
3766,tant’ era ivi lo ’ncendio sanza metro.,era smisurato  il calore  là dentro . 
3767,"Lo dolce padre mio, per confortarmi,","Il mio dolce padre, per confortarmi, "
3768,"pur di Beatrice ragionando andava,","parlava continuamente  di Beatrice, "
3769,dicendo: «Li occhi suoi già veder parmi».,dicendo: «Mi pare già di vedere gli occhi suoi».
3770,Guidavaci una voce che cantava,Ci guidava una voce che cantava al di là del muro di fuoco;
3771,"di là; e noi, attenti pur a lei,","E noi attenti solo  a lei, uscimmo dalla fiamma "
3772,venimmo fuor là ove si montava.,Nel punto  in cui c’era la scala per salire.
3773,"‘Venite, benedicti Patris mei’,","‘Venite, benedetti del Padre mio’, risuonò una"
3774,"sonò dentro a un lume che lì era,","voce dentro a una luce che era lì, così abbagliante  "
3775,tal che mi vinse e guardar nol potei.,che vinse la mia capacità visiva e non riuscii a guardarla.
3776,"«Lo sol sen va», soggiunse, «e vien la sera;","«Il sole sta tramontando», soggiunse, «e"
3777,"non v’arrestate, ma studiate il passo,","viene la sera: non fermatevi, ma sollecitate "
3778,mentre che l’occidente non si annera».,"i passi, finché il cielo occidentale non si oscurerà del tutto»."
3779,Dritta salia la via per entro ’l sasso,"Il sentiero scavato nella roccia saliva diritto,"
3780,verso tal parte ch’io toglieva i raggi,"rivolto verso levante, sicché io  interrompevo"
3781,dinanzi a me del sol ch’era già basso.,"i raggi del sole davanti a me, che già era basso sull’orizzonte. "
3782,"E di pochi scaglion levammo i saggi,","E facemmo in tempo a saggiare pochi gradini , "
3783,"che ’l sol corcar, per l’ombra che si spense,",quando io e le mie guide ci accorgemmo
3784,sentimmo dietro e io e li miei saggi.,che il sole era tramontato alle nostre spalle.
3785,E pria che ’n tutte le sue parti immense,E prima che l’orizzonte in tutta la volta celeste 
3786,"fosse orizzonte fatto d’uno aspetto,",fosse diventato di un unico colore 
3787,"e notte avesse tutte sue dispense,","e la notte avesse sparso le tenebre in tutte le zone del cielo , "
3788,ciascun di noi d’un grado fece letto;,ciascuno di noi si distese su un gradino; 
3789,ché la natura del monte ci affranse,poiché la legge  della montagna ci tolse 
3790,la possa del salir più e ’l diletto.,la forza di salire ancora  e il desiderio di farlo.
3791,Quali si stanno ruminando manse,"Come stanno tranquille  ruminando le capre, "
3792,"le capre, state rapide e proterve",che sono state fameliche  e irrequiete  
3793,"sovra le cime avante che sien pranse,","sulle cime del monte, prima di essere sazie , "
3794,"tacite a l’ombra, mentre che ’l sol ferve,","e ora tacite, all’ombra, finché il sole brucia , "
3795,"guardate dal pastor, che ’n su la verga","sorvegliate dal pastore, che si è appoggiato al bastone  "
3796,poggiato s’è e lor di posa serve;,"e assicura  loro un po’ di riposo; e come il mandriano,"
3797,"e quale il mandrïan che fori alberga,","che si accampa fuori dall’abitato , "
3798,"lungo il pecuglio suo queto pernotta,","trascorre la notte accanto al suo gregge ,"
3799,guardando perché fiera non lo sperga;,vigilando che qualche fiera non lo disperda ; 
3800,"tali eravamo tutti e tre allotta,","allo stesso modo ce ne stavamo allora tutti e tre,"
3801,"io come capra, ed ei come pastori,","io come una capra ed essi come i pastori, "
3802,fasciati quinci e quindi d’alta grotta.,chiusi da una parte e dall’altra da un’alta parete di roccia .
3803,Poco parer potea lì del di fori;,Da lì si poteva scorgere solo una piccola parte di cielo ; 
3804,"ma, per quel poco, vedea io le stelle","ma, attraverso quel poco spazio, io vedevo le stelle più luminose "
3805,di lor solere e più chiare e maggiori.,e più grandi del loro solito . 
3806,"Sì ruminando e sì mirando in quelle,",Così ripensando alle cose vedute  e
3807,"mi prese il sonno; il sonno che sovente,","fissando intensamente le stelle, fui preso dal sonno; "
3808,"anzi che ’l fatto sia, sa le novelle.","quel sonno che spesso, prima che accada l’evento, lo preannuncia . "
3809,"Ne l’ora, credo, che de l’orïente","Nell’ora, come io credo, in cui da oriente Venere ,"
3810,"prima raggiò nel monte Citerea,","che appare sempre ardente d’amore, "
3811,"che di foco d’amor par sempre ardente,","cominciò a mandare i suoi primi raggi  sulla montagna,"
3812,giovane e bella in sogno mi parea,mi parve di vedere in sogno una donna giovane e bella 
3813,donna vedere andar per una landa,camminare per un’aperta distesa 
3814,cogliendo fiori; e cantando dicea:,cogliendo fiori; e cantando diceva:
3815,«Sappia qualunque il mio nome dimanda,"«Sappia chiunque  chieda il mio nome, "
3816,"ch’i’ mi son Lia, e vo movendo intorno",che io sono Lia e vado muovendo intorno 
3817,le belle mani a farmi una ghirlanda.,le belle mani per farmi una ghirlanda .
3818,"Per piacermi a lo specchio, qui m’addorno;","Qui mi adorno per piacere a me stessa nello specchio,"
3819,ma mia suora Rachel mai non si smaga,ma mia sorella  Rachele non si distrae mai  
3820,"dal suo miraglio, e siede tutto giorno.",dal suo specchio  e tutto il giorno   vi siede davanti.
3821,Ell’ è d’i suoi belli occhi veder vaga,Ella è così desiderosa di contemplare i suoi begli occhi 
3822,com’ io de l’addornarmi con le mani;,come io sono desiderosa di adornarmi con le mani;
3823,"lei lo vedere, e me l’ovrare appaga».",la contemplazione appaga lei e me l’operare».
3824,"E già per li splendori antelucani,","E già per il chiarore dell’alba , "
3825,"che tanto a’ pellegrin surgon più grati,","che si leva tanto più gradita ai pellegrini, "
3826,"quanto, tornando, albergan men lontani,","quanto più, nel viaggio di ritorno ,"
3827,"le tenebre fuggian da tutti lati,","si trovano  meno lontani ,"
3828,"e ’l sonno mio con esse; ond’ io leva’mi,",le tenebre si dileguavano da ogni parte e con esse il mio sonno; 
3829,veggendo i gran maestri già levati.,per cui io mi alzai vedendo i miei grandi maestri già in piedi.
3830,«Quel dolce pome che per tanti rami,«Quel dolce frutto  che in tanti modi  
3831,"cercando va la cura de’ mortali,","vanno cercando con affannosa sollecitudine  i mortali, "
3832,oggi porrà in pace le tue fami».,oggi placherà  tutti i tuoi desideri ». 
3833,Virgilio inverso me queste cotali,Virgilio rivolse a me queste parole così solenni ; 
3834,parole usò; e mai non furo strenne,e non ci furono mai doni augurali  
3835,che fosser di piacere a queste iguali.,che facessero piacere come quello che provai. 
3836,Tanto voler sopra voler mi venne,"Un desiderio così forte di essere in cima si aggiunse al desiderio di prima, "
3837,"de l’esser sù, ch’ad ogne passo poi",che da quel momento  a ogni passo sentivo 
3838,al volo mi sentia crescer le penne.,crescere la lena alla ripida salita .
3839,Come la scala tutta sotto noi,Quando fu percorsa  tutta la scala
3840,"fu corsa e fummo in su ’l grado superno,","ormai sotto di noi e fummo sullo scalino più alto , "
3841,"in me ficcò Virgilio li occhi suoi,",Virgilio fissò intensamente i miei occhi e disse:
3842,e disse: «Il temporal foco e l’etterno,"«O figlio, hai visto le pene  temporanee e quelle eterne ; "
3843,"veduto hai, figlio; e se’ venuto in parte",e sei giunto in un luogo dove io con le mie facoltà  
3844,dov’ io per me più oltre non discerno.,non posso distinguere oltre il cammino. 
3845,Tratto t’ho qui con ingegno e con arte;,Ti ho condotto fin qui con gli insegnamenti della ragione  
3846,lo tuo piacere omai prendi per duce;,e con l’arte di metterli in pratica ;
3847,"fuor se’ de l’erte vie, fuor se’ de l’arte.",ormai puoi prendere la tua volontà  come guida; 
3848,Vedi lo sol che ’n fronte ti riluce;,"sei fuori dalle vie ripide, sei fuori dalle vie strette . "
3849,"vedi l’erbette, i fiori e li arbuscelli","Vedi il sole che ti splende sulla fronte; vedi l’erba tenera,"
3850,che qui la terra sol da sé produce.,i fiori e gli arboscelli che qui la terra produce spontaneamente .
3851,Mentre che vegnan lieti li occhi belli,Fino a quando giungeranno gioiosi quegli occhi belli  
3852,"che, lagrimando, a te venir mi fenno,","che, piangendo, mi convinsero a venire in tuo soccorso , "
3853,seder ti puoi e puoi andar tra elli.,puoi sederti e puoi andare fra essi . 
3854,Non aspettar mio dir più né mio cenno;,Non aspettare più le mie parole né i miei cenni; 
3855,"libero, dritto e sano è tuo arbitrio,","la tua volontà  è ormai libera da ogni tentazione,"
3856,e fallo fora non fare a suo senno:,"rivolta al bene e integra, ed errore  sarebbe  non assecondarla : "
3857,per ch’io te sovra te corono e mitrio».,perciò io ti proclamo signore e guida  di te stesso »
3858,Vago già di cercar dentro e dintorno,Subito desideroso di esplorare  l’interno e l’ampiezza  
3859,"la divina foresta spessa e viva,","della folta e verdeggiante foresta creata da Dio , "
3860,"ch’a li occhi temperava il novo giorno,","che  attenuava alla vista la luce del sole appena sorto , "
3861,"sanza più aspettar, lasciai la riva,","senza altro indugio, lasciai il margine della selva, "
3862,prendendo la campagna lento lento,cominciando a camminare lentamente
3863,su per lo suol che d’ogne parte auliva.,"sul tappeto erboso, che profumava da ogni parte."
3864,"Un’aura dolce, sanza mutamento","Un lieve venticello , sempre uguale per intensità e direzione, "
3865,"avere in sé, mi feria per la fronte",mi colpiva  in mezzo alla fronte 
3866,non di più colpo che soave vento;,con una forza pari  a quella di una soave brezza; 
3867,"per cui le fronde, tremolando, pronte","a quel soffio le fronde, vibrando , docili e leggere  "
3868,tutte quante piegavano a la parte,"si piegavano tutte, da quella parte dove il santo monte "
3869,u’ la prim’ ombra gitta il santo monte;,"del Purgatorio proietta la sua ombra mattutina,"
3870,non però dal loro esser dritto sparte,senza tuttavia piegarsi tanto 
3871,"tanto, che li augelletti per le cime","dalla loro consueta posizione, che gli uccellini sulle"
3872,lasciasser d’operare ogne lor arte;,cime degli alberi dovessero smettere di gorgheggiare 
3873,"ma con piena letizia l’ore prime,",con tutta la loro abilità ; ma con piena letizia 
3874,"cantando, ricevieno intra le foglie,","accoglievano, trillando, le prime ore del giorno stando "
3875,"che tenevan bordone a le sue rime,","tra le foglie, che  facevano da accompagnamento "
3876,tal qual di ramo in ramo si raccoglie,"al loro canto , allo stesso modo che nella pineta di"
3877,"per la pineta in su ’l lito di Chiassi,","Classe  si mescolano tra i rami i suoni,"
3878,quand’ Ëolo scilocco fuor discioglie.,quando Eolo libera  il vento di scirocco.
3879,Già m’avean trasportato i lenti passi,I miei lenti passi mi avevano già portato tanto
3880,"dentro a la selva antica tanto, ch’io","all’interno dell’antica foresta, che non riuscivo più"
3881,non potea rivedere ond’ io mi ’ntrassi;,a vedere da che parte fossi entrato; e a un tratto  
3882,"ed ecco più andar mi tolse un rio,","mi impedì di avanzare ulteriormente  un fiumicello, "
3883,che ’nver’ sinistra con sue picciole onde,che scorrendo verso sinistra con le sue piccole onde
3884,piegava l’erba che ’n sua ripa uscìo.,piegava l’erba che cresceva  sulle sue rive.
3885,"Tutte l’acque che son di qua più monde,",Tutti i corsi d’acqua che sulla terra 
3886,parrieno avere in sé mistura alcuna,sono più limpidi sembrerebbero torbidi in confronto
3887,"verso di quella, che nulla nasconde,","a quel fiume, così trasparente da non nascondere"
3888,avvegna che si mova bruna bruna,"nulla del fondo, sebbene corra scuro  sotto"
3889,"sotto l’ombra perpetüa, che mai","l’ombra perenne , che non lasciano"
3890,raggiar non lascia sole ivi né luna.,mai penetrare un raggio di sole o di luna.
3891,Coi piè ristetti e con li occhi passai,"Con i piedi mi fermai, ma con lo sguardo"
3892,"di là dal fiumicello, per mirare","attraversai il piccolo fiume, per ammirare la grande"
3893,la gran varïazion d’i freschi mai;,"varietà di rami fioriti ; e là m’apparve,"
3894,"e là m’apparve, sì com’ elli appare",così come appare improvvisamente
3895,subitamente cosa che disvia,"una cosa che distoglie , per lo stupore, "
3896,"per maraviglia tutto altro pensare,","da ogni altro pensiero , "
3897,una donna soletta che si gia,una donna sola soletta che si muoveva  
3898,e cantando e scegliendo fior da fiore,cantando e scegliendo fiori tra quelli che adornavano  
3899,ond’ era pinta tutta la sua via.,tutta la via da lei percorsa.
3900,"«Deh, bella donna, che a’ raggi d’amore","«Deh, bella donna, che ai raggi dell’amore divino"
3901,"ti scaldi, s’i’ vo’ credere a’ sembianti","ti scaldi, se io devo prestar fede  "
3902,"che soglion esser testimon del core,",all’aspetto esteriore  che di solito
3903,"vegnati in voglia di trarreti avanti»,","è testimonianza dei sentimenti interiori ,"
3904,"diss’ io a lei, «verso questa rivera,","non ti dispiaccia  di venire più avanti», "
3905,tanto ch’io possa intender che tu canti.,"le dissi, «verso questo fiume, in modo che io possa sentire quello che canti. "
3906,Tu mi fai rimembrar dove e qual era,Tu mi fai venire in mente il luogo e quanto fosse bella Proserpina
3907,Proserpina nel tempo che perdette,"il giorno in cui la madre Cerere la perdette,"
3908,"la madre lei, ed ella primavera».",e lei perse l’eterna primavera».
3909,"Come si volge, con le piante strette",Come una donna che danza si gira senza
3910,"a terra e intra sé, donna che balli,",alzare i piedi da terra  e
3911,"e piede innanzi piede a pena mette,",tenendoli stretti fra loro avanza lentamente a piccoli
3912,volsesi in su i vermigli e in su i gialli,"passi, così si rivolse verso di me sui fiorellini "
3913,"fioretti verso me, non altrimenti","rossi e gialli, non diversamente da una fanciulla che"
3914,che vergine che li occhi onesti avvalli;,abbassi  gli occhi pudichi ; e fece sì
3915,"e fece i prieghi miei esser contenti,","che fossero appagate le mie preghiere, avvicinandosi "
3916,"sì appressando sé, che ’l dolce suono",in modo tale che mi giungeva il dolce suono del suo canto 
3917,veniva a me co’ suoi intendimenti.,insieme con il senso delle parole .
3918,Tosto che fu là dove l’erbe sono,"Appena giunse là dove le erbe sono bagnate dalle acque del limpido fiume, "
3919,"bagnate già da l’onde del bel fiume,",mi fece il dono di alzare i suoi occhi verso di me. 
3920,di levar li occhi suoi mi fece dono.,Non credo che splendesse una così intensa luce d’amore  
3921,Non credo che splendesse tanto lume,"negli occhi  di Venere, trafitta"
3922,"sotto le ciglia a Venere, trafitta",dalla freccia del figlio Cupido in modo del tutto inconsueto . 
3923,dal figlio fuor di tutto suo costume.,"Essa, ritta sull’altra sponda, sorrideva, "
3924,"Ella ridea da l’altra riva dritta,","mentre con le mani intrecciava i fiori variopinti, "
3925,"trattando più color con le sue mani,",che l’alta montagna del Purgatorio  
3926,che l’alta terra sanza seme gitta.,produce  senza che nessuno semini.
3927,Tre passi ci facea il fiume lontani;,Il fiume ci separava di soli tre passi; ma
3928,"ma Elesponto, là ’ve passò Serse,","l’Ellesponto, là dove passò il re Serse, che ancora"
3929,"ancora freno a tutti orgogli umani,","serve di monito  a tutti gli uomini superbi, non"
3930,più odio da Leandro non sofferse,fu più odiato  da Leandro a
3931,"per mareggiare intra Sesto e Abido,",causa delle sue onde violente fra le città di Sesto e
3932,che quel da me perch’ allor non s’aperse.,"Abido, di quanto io non odiassi quel fiume, perché non si aprì ."
3933,"«Voi siete nuovi, e forse perch’ io rido»,","Voi siete nuovi del luogo, e forse il fatto che"
3934,"cominciò ella, «in questo luogo eletto","io rida lieta», cominciò a dire ella, «in questo luogo"
3935,"a l’umana natura per suo nido,",scelto  come sede naturale  del
3936,maravigliando tienvi alcun sospetto;,"genere umano, vi ispira stupore e qualche dubbio;"
3937,"ma luce rende il salmo Delectasti,",ma vi può illuminare  il salmo ‘Mi hai
3938,che puote disnebbiar vostro intelletto.,"rallegrato’, che può snebbiare la vostra mente. E tu"
3939,"E tu che se’ dinanzi e mi pregasti,","che sei davanti agli altri due e mi hai pregato, dimmi"
3940,dì s’altro vuoli udir; ch’i’ venni presta,se vuoi udire altro; perché io sono venuta pronta a
3941,ad ogne tua question tanto che basti».,ogni tua domanda finché basti ».
3942,"«L’acqua», diss’ io, «e ’l suon de la foresta","«L’acqua» dissi io, «e lo stormire delle fronde"
3943,impugnan dentro a me novella fede,contrastano  dentro di me una 
3944,di cosa ch’io udi’ contraria a questa».,convinzione  che ho udita contraria a questa».
3945,Ond’ ella: «Io dicerò come procede,Perciò ella : «Io ti spiegherò come derivi ciò 
3946,"per sua cagion ciò ch’ammirar ti face,","che ti meraviglia da una particolare causa, e ti libererò "
3947,e purgherò la nebbia che ti fiede.,dalla nebbia dell’errore  che ti ottenebra  la mente.
3948,"Lo sommo Ben, che solo esso a sé piace,","Dio, bene supremo, che solo in se stesso"
3949,"fé l’uom buono e a bene, e questo loco","trova perfetto compiacimento, creò  l’uomo buono "
3950,diede per arr’ a lui d’etterna pace.,"e disposto al bene, e gli diede questo Paradiso"
3951,Per sua difalta qui dimorò poco;,terrestre come caparra  dell’eterna beatitudine. 
3952,per sua difalta in pianto e in affanno,"Per sua colpa  l’uomo rimase qui poco tempo, "
3953,cambiò onesto riso e dolce gioco.,per sua colpa tramutò in pianto e in dolore  l’onesto diletto e la dolce gioia.
3954,Perché ’l turbar che sotto da sé fanno,"Affinché le perturbazioni, che sotto questa cima "
3955,"l’essalazion de l’acqua e de la terra,",sono provocate dai vapori dell’acqua e della terra 
3956,"che quanto posson dietro al calor vanno,","e che seguono per quanto possono il calore del sole, "
3957,"a l’uomo non facesse alcuna guerra,","non recassero alcuna molestia  all’uomo, "
3958,"questo monte salìo verso ’l ciel tanto,","questo monte si levò così tanto verso il cielo, ed è quindi libero  "
3959,e libero n’è d’indi ove si serra.,a partire dal luogo in cui è posta la porta del Purgatorio .
3960,Or perché in circuito tutto quanto,"Ora, poiché tutta la massa atmosferica gira  con il primo cielo , "
3961,"l’aere si volge con la prima volta,",a meno che questo moto circolare 
3962,"se non li è rotto il cerchio d’alcun canto,","non sia interrotto in qualche parte, "
3963,in questa altezza ch’è tutta disciolta,tale movimento urta   questa sommità del monte 
3964,"ne l’aere vivo, tal moto percuote,",che è completamente  immersa nell’aria pura 
3965,e fa sonar la selva perch’ è folta;,e fa stormire le folte fronde della selva;
3966,"e la percossa pianta tanto puote,","e le piante, percosse dal vento, hanno tanto potere "
3967,che de la sua virtute l’aura impregna,"da impregnare l’aria della loro virtù generativa,"
3968,"e quella poi, girando, intorno scuote;","e l’aria, poi, girando, sparge intorno i semi; "
3969,"e l’altra terra, secondo ch’è degna","e l’altra terra, a seconda che sia adatta per le qualità del suolo  "
3970,"per sé e per suo ciel, concepe e figlia","e per l’influsso della costellazione sotto cui si trova , "
3971,di diverse virtù diverse legna.,viene fecondata e produce da semi diversi diverse piante .
3972,"Non parrebbe di là poi maraviglia,",Non dovrebbe poi stupire molto sulla terra
3973,"udito questo, quando alcuna pianta",", una volta appresa questa ragione, quando si"
3974,sanza seme palese vi s’appiglia.,vede germogliare qualche pianta senza una palese semina. 
3975,E saper dei che la campagna santa,"E devi sapere che la santa regione dell’Eden, "
3976,"dove tu se’, d’ogne semenza è piena,","dove tu sei, è ricca dei semi di ogni pianta,"
3977,e frutto ha in sé che di là non si schianta.,e anzi produce un frutto che in terra non si coglie .
3978,L’acqua che vedi non surge di vena,L’acqua che vedi scorrere non nasce da una fonte alimentata
3979,"che ristori vapor che gel converta,","dal vapore condensato dal freddo , "
3980,come fiume ch’acquista e perde lena;,come i fiumi terrestri che sono in piena e in magra;
3981,"ma esce di fontana salda e certa,","ma scaturisce da una sorgente inesauribile  e costante, "
3982,"che tanto dal voler di Dio riprende,",Che s’alimenta per volontà divina in misura pari 
3983,quant’ ella versa da due parti aperta.,a quella versata scaturendo in due direzioni.
3984,Da questa parte con virtù discende,Dalla nostra parte l’acqua scorre dotata di un potere 
3985,che toglie altrui memoria del peccato;,che toglie a ciascuno il ricordo dei peccati; 
3986,da l’altra d’ogne ben fatto la rende.,dall’altra parte restituisce il ricordo di tutte le opere virtuose . 
3987,Quinci Letè; così da l’altro lato,"Da questa parte si chiama Letè; dall’altra Eunoè, "
3988,"Eünoè si chiama, e non adopra",e non produce il suo effetto se non si beve 
3989,se quinci e quindi pria non è gustato:,prima l’acqua da una parte e poi dall’altra:
3990,a tutti altri sapori esto è di sopra.,il suo sapore è superiore a tutti gli altri.
3991,E avvegna ch’assai possa esser sazia,E sebbene la tua curiosità possa considerarsi davvero soddisfatta 
3992,"la sete tua perch’ io più non ti scuopra,","senza che ti dia altri chiarimenti, tuttavia voglio spontaneamente  "
3993,darotti un corollario ancor per grazia;,darti un’ulteriore informazione ; 
3994,"né credo che ’l mio dir ti sia men caro,","né penso che le mie parole ti siano meno gradite, "
3995,se oltre promession teco si spazia.,se si estendono al di là di quanto ti avevo promesso . 
3996,Quelli ch’anticamente poetaro,I poeti che nei tempi classici  cantarono 
3997,"l’età de l’oro e suo stato felice,","l’età dell’oro e la sua felice condizione, forse sognarono questo Eden nel Parnaso."
3998,forse in Parnaso esto loco sognaro.,Qui i progenitori del genere umano  vissero puri ; 
3999,Qui fu innocente l’umana radice;,qui regna perpetua la primavera 
4000,qui primavera sempre e ogne frutto;,e vi sono frutti di ogni specie; 
4001,nettare è questo di che ciascun dice».,e questo  è il nettare di cui parlò ciascun poeta».
4002,Io mi rivolsi ’n dietro allora tutto,Io allora mi voltai indietro con tutta la mia persona 
4003,"a’ miei poeti, e vidi che con riso",verso i miei due poeti; e vidi che avevano ascoltato
4004,udito avëan l’ultimo costrutto;,l’ultima parte del discorso  di Matelda con un sorriso; 
4005,poi a la bella donna torna’ il viso.,poi rivolsi nuovamente lo sguardo alla bella donna.
4006,"Cantando come donna innamorata,",Non appena ebbe finito di parlare  
4007,continüò col fin di sue parole:,continuò cantando come una donna innamorata: 
4008,‘Beati quorum tecta sunt peccata!’.,‘Beati coloro i cui peccati sono stati coperti !’.
4009,E come ninfe che si givan sole,"E come le ninfe che andavano solitarie per le ombre dei boschi , "
4010,"per le salvatiche ombre, disïando","desiderando alcune di vedere la luce del sole e altre di evitarla,"
4011,"qual di veder, qual di fuggir lo sole,","così si mosse la donna camminando lungo la riva del fiume Letè, "
4012,"allor si mosse contra ’l fiume, andando",in direzione contraria alla sua corrente ; 
4013,"su per la riva; e io pari di lei,","e io avanzai parallelamente a lei , "
4014,picciol passo con picciol seguitando.,"seguendo i suoi piccoli passi con i miei, altrettanto piccoli."
4015,"Non eran cento tra ’ suoi passi e ’ miei,","I suoi passi e i miei, insieme, non avevano raggiunto il numero di cento, "
4016,"quando le ripe igualmente dier volta,","quando le rive del fiume piegarono parallele, "
4017,per modo ch’a levante mi rendei.,così che mi trovai rivolto a levante. 
4018,"Né ancor fu così nostra via molta,","E neppure in questa direzione avevo percorso molta strada, "
4019,"quando la donna tutta a me si torse,",quando la donna si rivolse con tutta la persona verso di me dicendo: 
4020,"dicendo: «Frate mio, guarda e ascolta».","«Fratello mio, guarda e ascolta»."
4021,Ed ecco un lustro sùbito trascorse,Ed ecco che un bagliore  improvviso 
4022,"da tutte parti per la gran foresta,","attraversò  ogni angolo della grande foresta, tanto"
4023,tal che di balenar mi mise in forse.,che dubitai che si trattasse di un fulmine. 
4024,"Ma perché ’l balenar, come vien, resta,","Ma poiché il lampo, con la stessa rapidità con cui appare, "
4025,"e quel, durando, più e più splendeva,","così cessa, e invece quello continuava a risplendere"
4026,nel mio pensier dicea: ‘Che cosa è questa?’.,"sempre di più, dentro di me pensavo: ‘Che cosa è questa ?’."
4027,E una melodia dolce correva,E intanto una dolce melodia si diffondeva per l’aria luminosa; 
4028,per l’aere luminoso; onde buon zelo,per cui un giusto sdegno  mi indusse a biasimare 
4029,"mi fé riprender l’ardimento d’Eva,","la temeraria disubbidienza di Eva, la quale nel tempo  "
4030,"che là dove ubidia la terra e ’l cielo,","in cui tutto il creato ubbidiva ,"
4031,"femmina, sola e pur testé formata,","pur essendo l’unica femmina e creata solo poco prima ,"
4032,non sofferse di star sotto alcun velo;,non tollerò  di sottostare ad alcuna limitazione ; 
4033,"sotto ’l qual se divota fosse stata,","e se avesse rispettato devotamente quei limiti, "
4034,avrei quelle ineffabili delizie,io avrei goduto  prima di quelle ineffabili delizie 
4035,sentite prima e più lunga fïata.,e per un periodo  più lungo.
4036,Mentr’ io m’andava tra tante primizie,Mentre camminavo completamente assorto  
4037,"de l’etterno piacer tutto sospeso,","fra tante anticipazioni  della beatitudine eterna, "
4038,"e disïoso ancora a più letizie,","e desideroso di assaporare molte altre gioie, davanti a noi, "
4039,"dinanzi a noi, tal quale un foco acceso,","sotto i verdi rami, l’aria diventò  di un colore simile al fuoco ardente; "
4040,ci si fé l’aere sotto i verdi rami;,e la dolce melodia si poteva già avvertire 
4041,e ’l dolce suon per canti era già inteso.,come prodotta da un canto corale .
4042,"O sacrosante Vergini, se fami,","O divine vergini , se talvolta per amore della poesia, fame,"
4043,"freddi o vigilie mai per voi soffersi,","freddo e veglie ho sopportato, "
4044,cagion mi sprona ch’io mercé vi chiami.,un motivo mi spinge ora a invocare il vostro aiuto. 
4045,"Or convien che Elicona per me versi,",Ora bisogna che il monte Elicona  versi le sue acque 
4046,e Uranìe m’aiuti col suo coro,"poetiche su di me, e che Urania, con le sue compagne,"
4047,forti cose a pensar mettere in versi.,mi aiuti a esprimere in versi cose così difficili  anche solo a immaginare.
4048,"Poco più oltre, sette alberi d’oro","Avanzati un poco oltre, il lungo tratto d’aria  "
4049,falsava nel parere il lungo tratto,che ancora ci divideva faceva apparire la falsa immagine 
4050,del mezzo ch’era ancor tra noi e loro;,di sette alberi d’oro; ma quando fui giunto vicino a loro 
4051,"ma quand’ i’ fui sì presso di lor fatto,","tanto che gli elementi generali , "
4052,"che l’obietto comun, che ’l senso inganna,","capaci di ingannare i sensi, non nascondevano più a causa"
4053,"non perdea per distanza alcun suo atto,","della distanza nessuno dei suoi aspetti, la percezione intellettiva , "
4054,"la virtù ch’a ragion discorso ammanna,","che fornisce  alla ragione la materia del ragionamento, "
4055,"sì com’ elli eran candelabri apprese,","avvertì con chiarezza  che erano candelabri, "
4056,e ne le voci del cantare ‘Osanna’.,e che nelle parole del canto risuonava ‘Osanna’.
4057,Di sopra fiammeggiava il bello arnese,Nella parte superiore l’insieme splendido dei candelabri  
4058,più chiaro assai che luna per sereno,fiammeggiava  più luminoso 
4059,di mezza notte nel suo mezzo mese.,della luna piena  a mezzanotte in un cielo sereno. 
4060,Io mi rivolsi d’ammirazion pieno,"Io mi rivolsi pieno di meraviglia al buon Virgilio, "
4061,"al buon Virgilio, ed esso mi rispuose",ed egli mi rispose con uno sguardo  
4062,con vista carca di stupor non meno.,non meno carico  di stupore. 
4063,Indi rendei l’aspetto a l’alte cose,Poi volsi nuovamente lo sguardo  alle mirabili cose 
4064,"che si movieno incontr’ a noi sì tardi,","che procedevano verso di noi così lentamente, "
4065,che foran vinte da novelle spose.,che sarebbero state superate  anche da spose novelle.
4066,La donna mi sgridò: «Perché pur ardi,La donna mi rimproverò: «Perché ardi così soltanto 
4067,"sì ne l’affetto de le vive luci,","nel desiderio  di guardare i candelabri , "
4068,e ciò che vien di retro a lor non guardi?».,e non osservi quello che viene dietro a loro?». 
4069,"Genti vid’ io allor, come a lor duci,","Vidi allora figure, vestite di bianco, venire dietro , "
4070,"venire appresso, vestite di bianco;",come dietro a loro guide; e sulla terra  non ci fu mai  
4071,e tal candor di qua già mai non fuci.,un candore pari . 
4072,"L’acqua imprendëa dal sinistro fianco,","L’acqua riverberava la luce  alla mia sinistra e,"
4073,"e rendea me la mia sinistra costa,","se mi volgevo a guardarla, rifletteva  l’immagine "
4074,"s’io riguardava in lei, come specchio anco.","del lato sinistro del mio corpo, come in uno specchio."
4075,"Quand’ io da la mia riva ebbi tal posta,",Quando dalla sponda dove mi trovavo raggiunsi 
4076,"che solo il fiume mi facea distante,","un luogo di osservazione tale, che solo il fiume mi separava, "
4077,"per veder meglio ai passi diedi sosta,","per poter vedere meglio fermai i miei passi, "
4078,"e vidi le fiammelle andar davante,","e vidi le fiamme avanzare davanti, "
4079,"lasciando dietro a sé l’aere dipinto,","lasciando dietro di sé l’aria colorata,"
4080,e di tratti pennelli avean sembiante;,e sembravano pennellate a strisce ;
4081,sì che lì sopra rimanea distinto,"sicché l’aria sovrastante appariva segnata da sette strisce, "
4082,"di sette liste, tutte in quei colori",tutte in quei colori che il sole mostra 
4083,onde fa l’arco il Sole e Delia il cinto.,quando forma l’arcobaleno e la luna  il suo alone . 
4084,Questi ostendali in dietro eran maggiori,Questi stendardi  si allungavano indietro in misura maggiore
4085,"che la mia vista; e, quanto a mio avviso,","alla mia capacità visiva; e, per quello che potevo giudicare ,"
4086,diece passi distavan quei di fori.,le strisce esterne  distavano fra loro di dieci passi.
4087,"Sotto così bel ciel com’ io diviso,","Sotto un cielo così bello come ho descritto , "
4088,"ventiquattro seniori, a due a due,","procedevano  ventiquattro vecchi , "
4089,coronati venien di fiordaliso.,"a due a due, incoronati di gigli. "
4090,Tutti cantavan: «Benedicta tue,Tutti insieme cantavano: «Benedetta sei tu 
4091,"ne le figlie d’Adamo, e benedette","tra  le figlie di Adamo, e siano benedette "
4092,sieno in etterno le bellezze tue!».,in eterno le tue bellezze!».
4093,Poscia che i fiori e l’altre fresche erbette,Dopo che i fiori e le altre fresche vegetazioni
4094,a rimpetto di me da l’altra sponda,sull’altra sponda di fronte  a me furono
4095,"libere fuor da quelle genti elette,","libere  di quelle anime scelte ,"
4096,"sì come luce luce in ciel seconda,","così come nel movimento del cielo una costellazione  segue l’altra , "
4097,"vennero appresso lor quattro animali,","dopo di loro seguirono quattro animali, "
4098,coronati ciascun di verde fronda.,ognuno dei quali era incoronato da fronde verdi. 
4099,Ognuno era pennuto di sei ali;,Ognuno di essi era fornito  di sei ali; 
4100,"le penne piene d’occhi; e li occhi d’Argo,",e le loro piume erano piene d’occhi; 
4101,"se fosser vivi, sarebber cotali.","e gli occhi di Argo , se fossero ancora vivi, sarebbero come questi."
4102,A descriver lor forme più non spargo,"O lettore, non spreco più versi per descrivere le loro sembianze; "
4103,"rime, lettor; ch’altra spesa mi strigne,","poiché mi incalza  un’altra necessità , tanto"
4104,tanto ch’a questa non posso esser largo;,che non posso dilungarmi su questo argomento; 
4105,"ma leggi Ezechïel, che li dipigne","ma leggi Ezechiele, che li rappresenta così come li vide "
4106,come li vide da la fredda parte,"giungere da settentrione  accompagnati da vento, "
4107,venir con vento e con nube e con igne;,"nubi e fuoco ; e come li troverai descritti nel suo libro , "
4108,"e quali i troverai ne le sue carte,","così erano qui, fatta eccezione per il numero delle ali "
4109,"tali eran quivi, salvo ch’a le penne",per il quale s. Giovanni  concorda con me 
4110,Giovanni è meco e da lui si diparte.,e da lui si allontana .
4111,Lo spazio dentro a lor quattro contenne,"Lo spazio tra i quattro animali fu occupato da un carro trionfale, "
4112,"un carro, in su due rote, trïunfale,","a due ruote, trainato al collo da un grifone."
4113,ch’al collo d’un grifon tirato venne.,"Il grifone tendeva verso l’alto le due ali, "
4114,Esso tendeva in sù l’una e l’altra ale,tra i due lati della striscia centrale  
4115,"tra la mezzana e le tre e tre liste,","e le tre strisce che stavano rispettivamente da una parte e dall’altra, "
4116,"sì ch’a nulla, fendendo, facea male.","così che, pur inserendosi in mezzo, non ne tagliavano  nessuna. "
4117,Tanto salivan che non eran viste;,Si stendevano così in alto che non era possibile seguirle con lo sguardo; 
4118,"le membra d’oro avea quant’ era uccello,","le parti del corpo proprie di un uccello erano d’oro, "
4119,"e bianche l’altre, di vermiglio miste.",e il resto era bianco misto a vermiglio. 
4120,Non che Roma di carro così bello,Non solo i Romani  con un carro così bello non poterono festeggiare  
4121,"rallegrasse Affricano, o vero Augusto,","il trionfo di Scipione l’Africano o di Augusto, "
4122,ma quel del Sol saria pover con ello;,ma perfino il carro del Sole sarebbe apparso povero al suo confronto ; 
4123,"quel del Sol che, svïando, fu combusto","quel carro del Sole che, deviando dal cammino,"
4124,"per l’orazion de la Terra devota,","fu incendiato per le preghiere della pia Terra, "
4125,quando fu Giove arcanamente giusto.,quando Giove fu imperscrutabilmente giusto .
4126,Tre donne in giro da la destra rota,"Dalla parte della ruota destra del carro, tre donne"
4127,venian danzando; l’una tanto rossa,procedevano danzando; la prima appariva così rossa 
4128,ch’a pena fora dentro al foco nota;,che si sarebbe distinta  a malapena nel fuoco;
4129,l’altr’ era come se le carni e l’ossa,l’altra era verde come se le sue membra e le sue ossa
4130,fossero state di smeraldo fatte;,fossero fatte di smeraldo; 
4131,la terza parea neve testé mossa;,la terza sembrava fatta di neve appena caduta; 
4132,"e or parëan da la bianca tratte,",e sembrava che fossero guidate  nella danza ora dalla bianca 
4133,or da la rossa; e dal canto di questa,e ora dalla rossa; ma solo dal canto di quest’ultima
4134,l’altre toglien l’andare e tarde e ratte.,le altre traevano il ritmo o lento o rapido della danza.
4135,"Da la sinistra quattro facean festa,",Dalla parte sinistra danzavano festosamente  
4136,"in porpore vestite, dietro al modo","quattro donne vestite di rosso, seguendo il ritmo "
4137,d’una di lor ch’avea tre occhi in testa.,"di una di loro, che aveva tre occhi sul capo."
4138,Appresso tutto il pertrattato nodo,Dietro tutto questo gruppo  appena
4139,"vidi due vecchi in abito dispari,","descritto  vidi due anziani vestiti differentemente, "
4140,ma pari in atto e onesto e sodo.,ma simili nell’atteggiamento dignitoso e austero. 
4141,L’un si mostrava alcun de’ famigliari,L’uno appariva come uno dei seguaci  di quel sommo Ippocrate 
4142,di quel sommo Ipocràte che natura,"che la natura produsse  a beneficio degli esseri viventi ,"
4143,a li animali fé ch’ell’ ha più cari;,che essa ha più cari ; 
4144,mostrava l’altro la contraria cura,"l’altro mostrava un’inclinazione contraria, avendo tra le mani"
4145,"con una spada lucida e aguta,","una spada brillante e aguzza, tanto che mi fece paura,"
4146,tal che di qua dal rio mi fé paura.,pur essendo al di qua del fiume.
4147,Poi vidi quattro in umile paruta;,Successivamente vidi quattro uomini con aspetto  umile;
4148,e di retro da tutti un vecchio solo,"e dietro a tutti vidi avanzare un vecchio solo, "
4149,"venir, dormendo, con la faccia arguta.",con gli occhi chiusi  e con un viso espressivo.
4150,E questi sette col primaio stuolo,E questi ultimi sette personaggi erano vestiti  
4151,"erano abitüati, ma di gigli","di bianco come quelli della prima schiera , "
4152,"dintorno al capo non facëan brolo,","ma non erano adornati da una corona  di gigli, "
4153,anzi di rose e d’altri fior vermigli;,ma di rose e di altri fiori rossi; 
4154,giurato avria poco lontano aspetto,uno sguardo  da una certa distanza 
4155,che tutti ardesser di sopra da’ cigli.,avrebbe giurato che tutti ardessero dalle ciglia in su.
4156,"E quando il carro a me fu a rimpetto,","E quando il carro mi fu davanti , "
4157,"un tuon s’udì, e quelle genti degne","si udì un tuono, e sembrò che quelle nobili figure  "
4158,"parvero aver l’andar più interdetto,","avessero il divieto di procedere oltre, "
4159,fermandosi ivi con le prime insegne.,e si fermarono insieme con i candelabri che aprivano la processione .
4160,"Quando il settentrïon del primo cielo,","Quando le sette stelle settentrionali dell’Empireo , "
4161,che né occaso mai seppe né orto,"che non conobbero mai né tramonto né aurora, "
4162,"né d’altra nebbia che di colpa velo,","né altra nebbia che le velasse agli uomini tranne la colpa,"
4163,e che faceva lì ciascun accorto,e che nel Paradiso terrestre  indicavano a ciascuno 
4164,"di suo dover, come ’l più basso face","la via da seguire, come il più basso fa"
4165,"qual temon gira per venire a porto,","a chi regge il timone della nave per giungere al porto, "
4166,"fermo s’affisse: la gente verace,",si fermò: i ventiquattro anziani  
4167,"venuta prima tra ’l grifone ed esso,","che erano giunti prima tra il grifone ed esso ,"
4168,al carro volse sé come a sua pace;,si volsero verso il carro come al fine ultimo dei loro desideri ;
4169,"e un di loro, quasi da ciel messo,","e uno di essi, come designato  dal cielo,"
4170,"‘Veni, sponsa, de Libano’ cantando","‘Vieni, o sposa, dal Libano’, cantando"
4171,"gridò tre volte, e tutti li altri appresso.",gridò tre volte: e tutti gli altri ripeterono l’invocazione.
4172,Quali i beati al novissimo bando,Come i beati il giorno del Giudizio universale  
4173,"surgeran presti ognun di sua caverna,","risorgeranno in fretta  ognuno dalla sua tomba, "
4174,"la revestita voce alleluiando,","salutando con giubilo  il loro corpo risorto ,"
4175,cotali in su la divina basterna,"allo stesso modo , alla voce di così venerando vecchio , "
4176,"si levar cento, ad vocem tanti senis,",si alzarono sul divino carro  centinaia di  ministri 
4177,ministri e messaggier di vita etterna.,e messaggeri di vita eterna. 
4178,"Tutti dicean: ‘Benedictus qui venis!’,","Tutti dicevano ‘Benedetto tu che vieni!’, "
4179,"e fior gittando e di sopra e dintorno,","e spargendo fiori sopra e intorno al carro, : "
4180,"‘Manibus, oh, date lilïa plenis!’.","‘Oh, spargete gigli a piene mani!’."
4181,Io vidi già nel cominciar del giorno,Io avevo visto spesso  al sorgere del sole 
4182,"la parte orïental tutta rosata,","la parte orientale del cielo tutta soffusa di colore rosa,"
4183,e l’altro ciel di bel sereno addorno;,e tutte le altre parti adorne di un bel colore azzurro ;
4184,"e la faccia del sol nascere ombrata,",e avevo visto il disco  del sole sorgere 
4185,sì che per temperanza di vapori,"leggermente velato di vapori  tanto che,"
4186,l’occhio la sostenea lunga fïata:,"per i vapori che ne temperavano lo splendore,"
4187,così dentro una nuvola di fiori,l’occhio aveva potuto sostenerlo per lungo tempo : 
4188,che da le mani angeliche saliva,"allo stesso modo, avvolta in una nuvola di fiori, "
4189,"e ricadeva in giù dentro e di fori,","che lanciati dagli angeli salivano e ricadevano dentro e fuori , "
4190,sovra candido vel cinta d’uliva,"con una corona d’olivo  posta sul velo candido,"
4191,"donna m’apparve, sotto verde manto","mi apparve una donna, con una veste rossa "
4192,vestita di color di fiamma viva.,come la fiamma viva sotto un mantello verde.
4193,"E lo spirito mio, che già cotanto","E il mio animo, che ormai da tanto tempo"
4194,tempo era stato ch’a la sua presenza,"non era rimasto colpito  dalla sua presenza,"
4195,"non era di stupor, tremando, affranto,","tremando di smarrimento , "
4196,"sanza de li occhi aver più conoscenza,","pur non riconoscendola alla vista, "
4197,"per occulta virtù che da lei mosse,","ma per misteriosa  forza che proveniva da lei, "
4198,d’antico amor sentì la gran potenza.,sentì la gran potenza dell’antico amore.
4199,Tosto che ne la vista mi percosse,Non appena poi i miei occhi furono colpiti
4200,l’alta virtù che già m’avea trafitto, dalla grande forza che mi aveva già
4201,"prima ch’io fuor di püerizia fosse,",trafitto  prima ancora che io fossi uscito
4202,volsimi a la sinistra col respitto,"dall’infanzia, mi rivolsi verso sinistra con lo sguardo"
4203,col quale il fantolin corre a la mamma,ansioso  con il quale il bambino 
4204,"quando ha paura o quando elli è afflitto,",corre verso la mamma quando ha paura o quando
4205,per dicere a Virgilio: ‘Men che dramma,"prova dolore, per dire a Virgilio: ‘Non mi è rimasta"
4206,di sangue m’è rimaso che non tremi:,neppure una goccia  di sangue che non
4207,conosco i segni de l’antica fiamma’.,tremi: riconosco i segni dell’antico amore’.
4208,Ma Virgilio n’avea lasciati scemi,Ma Virgilio ci aveva lasciati privi  della
4209,"di sé, Virgilio dolcissimo patre,","sua compagnia, Virgilio dolcissimo padre, Virgilio"
4210,Virgilio a cui per mia salute die’mi;,a cui mi affidai  per la mia salvezza ;
4211,"né quantunque perdeo l’antica matre,","né tutto ciò che perdette Eva , valse"
4212,"valse a le guance nette di rugiada,","a  che le mie guance, già pulite "
4213,"che, lagrimando, non tornasser atre.","con la rugiada, non ritornassero a macchiarsi  di lacrime."
4214,"«Dante, perché Virgilio se ne vada,","«Dante, solo perché Virgilio se n’è andato,"
4215,"non pianger anco, non piangere ancora;","non piangere ancora, non piangere ancora; "
4216,ché pianger ti conven per altra spada».,perché è necessario che tu pianga per un dolore più lancinante ».
4217,Quasi ammiraglio che in poppa e in prora,Simile a un ammiraglio che va dalla poppa alla prua 
4218,viene a veder la gente che ministra,della nave per sorvegliare la ciurma  
4219,"per li altri legni, e a ben far l’incora;","che esegue le sue mansioni  sulle altre navi, "
4220,"in su la sponda del carro sinistra,",e la esorta  a svolgere bene il compito; 
4221,"quando mi volsi al suon del nome mio,","così, sulla sponda sinistra del carro, quando mi volsi"
4222,"che di necessità qui si registra,","nel sentire pronunciare il mio nome, che qui si trascrive "
4223,vidi la donna che pria m’appario,"per necessità, vidi la donna che mi si era manifestata prima, "
4224,"velata sotto l’angelica festa,","coperta di un velo sotto la nuvola di fiori gettati dagli angeli ,"
4225,drizzar li occhi ver’ me di qua dal rio.,puntare gli occhi verso di me al di qua del fiume .
4226,"Tutto che ’l vel che le scendea di testa,",Sebbene  il velo che le scendeva
4227,"cerchiato de le fronde di Minerva,","dalla testa, circondato dalla corona d’ulivo , "
4228,"non la lasciasse parer manifesta,","non la rendesse del tutto visibile, sempre  "
4229,regalmente ne l’atto ancor proterva,con l’atteggiamento  sdegnoso  
4230,continüò come colui che dice,"degno di un re,  continuò a parlare come"
4231,e ’l più caldo parlar dietro reserva:,chi riserva gli argomenti più accesi per ultimo :
4232,"«Guardaci ben! Ben son, ben son Beatrice.","«Guarda qui ben fisso! Sono proprio io, sono proprio Beatrice. "
4233,Come degnasti d’accedere al monte?,Come hai osato  salire al monte del Purgatorio?
4234,non sapei tu che qui è l’uom felice?».,non sapevi che in questo luogo l’uomo è felice?».
4235,Li occhi mi cadder giù nel chiaro fonte;,I miei occhi si chinarono verso le limpide acque del Letè;
4236,"ma veggendomi in esso, i trassi a l’erba,","ma specchiandomi in esso, li volsi  sull’erba, "
4237,tanta vergogna mi gravò la fronte.,tanta fu la vergogna che mi fece abbassare il capo.
4238,"Così la madre al figlio par superba,","Come severa  appare la madre al figlio, "
4239,com’ ella parve a me; perché d’amaro,così Beatrice apparve a me; perché il sapore dell’affetto materno 
4240,sente il sapor de la pietade acerba.,espresso aspramente  sa di  amaro.
4241,Ella si tacque; e li angeli cantaro,Ella tacque; e gli angeli prontamente  cantarono: 
4242,"di sùbito ‘In te, Domine, speravi’;","‘In te, Signore, ho sperato’; ma non andarono "
4243,ma oltre ‘pedes meos’ non passaro.,oltre il versetto che dice ‘i piedi miei’.
4244,Sì come neve tra le vive travi,Come la neve si congela sui rami degli alberi 
4245,"per lo dosso d’Italia si congela,","sulla dorsale appenninica d’Italia, spinta "
4246,"soffiata e stretta da li venti schiavi,","e indurita dai venti della Schiavonia ,"
4247,"poi, liquefatta, in sé stessa trapela,","poi, sciogliendosi, penetra negli strati inferiori "
4248,"pur che la terra che perde ombra spiri,","non appena la terra , dove i corpi non fanno ombra ,"
4249,sì che par foco fonder la candela;,"faccia soffiare i venti caldi , sì che sembra fuoco "
4250,così fui sanza lagrime e sospiri,che scioglie la candela; così ero rimasto io senza lacrime 
4251,anzi ’l cantar di quei che notan sempre,"e sospiri prima del canto  degli angeli, "
4252,dietro a le note de li etterni giri;,che intonano sempre le loro armonie seguendo quelle delle sfere celesti; 
4253,ma poi che ’ntesi ne le dolci tempre,ma dopo che compresi nelle dolci modulazioni del loro canto  
4254,"lor compatire a me, par che se detto","che mi compativano, come se avessero detto:"
4255,"avesser: ‘Donna, perché sì lo stempre?’,","‘Donna, perché lo avvilisci così ?’,"
4256,"lo gel che m’era intorno al cor ristretto,",quel gelo che mi si era stretto intorno al cuore si fece  
4257,"spirito e acqua fessi, e con angoscia","sospiro  e pianto , e con dolorosa fatica"
4258,de la bocca e de li occhi uscì del petto.,uscì dal mio petto attraverso la bocca e gli occhi.
4259,"Ella, pur ferma in su la detta coscia","Lei, sempre restando ferma sulla parte  sinistra "
4260,"del carro stando, a le sustanze pie","del carro prima descritta, così poi rivolse le sue parole agli angeli pietosi : "
4261,volse le sue parole così poscia:,"«Voi vegliate nella luce eterna di Dio ,"
4262,"«Voi vigilate ne l’etterno die,",sicché né notte né sonno sottrae 
4263,sì che notte né sonno a voi non fura,alla vostra conoscenza alcun avvenimento 
4264,passo che faccia il secol per sue vie;,che il mondo dei vivi  compie nel suo cammino; 
4265,onde la mia risposta è con più cura,perciò la mia risposta mira con più grande impegno 
4266,"che m’intenda colui che di là piagne,","a farsi intendere da colui che piange al di là del fiume, "
4267,perché sia colpa e duol d’una misura.,perché il dolore sia pari alla colpa commessa.
4268,"Non pur per ovra de le rote magne,","Non solo l’influsso delle sfere celesti ,"
4269,che drizzan ciascun seme ad alcun fine,che indirizzano ogni essere a un determinato fine
4270,"secondo che le stelle son compagne,","secondo le congiunzioni astronomiche ,"
4271,"ma per larghezza di grazie divine,","ma per abbondanza di grazie ricevute da Dio, "
4272,"che sì alti vapori hanno a lor piova,",che hanno sorgenti  così alte alla loro ricaduta  
4273,"che nostre viste là non van vicine,",che anche le nostre intelligenze angeliche  sono lontane
4274,questi fu tal ne la sua vita nova,"dal comprendere, costui fu tale potenzialmente  "
4275,"virtüalmente, ch’ogne abito destro","nella sua giovinezza , che ogni attitudine"
4276,fatto averebbe in lui mirabil prova.,volta al bene  avrebbe avuto in lui una riuscita mirabile.
4277,Ma tanto più maligno e più silvestro,Ma un terreno si fa tanto più arido  e selvatico  
4278,"si fa ’l terren col mal seme e non cólto,","se è mal seminato o incolto, quanto più "
4279,quant’ elli ha più di buon vigor terrestro.,è dotato di buona forza naturale .
4280,Alcun tempo il sostenni col mio volto:,Per un certo periodo lo sorressi con la presenza : 
4281,"mostrando li occhi giovanetti a lui,","mostrandogli i miei occhi di adolescente, "
4282,meco il menava in dritta parte vòlto.,lo conducevo insieme con me rivolto  verso il retto cammino . 
4283,Sì tosto come in su la soglia fui,Non appena giunsi alla soglia della giovinezza 
4284,"di mia seconda etade e mutai vita,","e passai alla vita eterna, costui si allontanò "
4285,"questi si tolse a me, e diessi altrui.","da me,e si diede ad altri."
4286,"Quando di carne a spirto era salita,",Dopo che da creatura corporea 
4287,"e bellezza e virtù cresciuta m’era,","mi elevai a puro spirito, e bellezza e virtù erano"
4288,fu’ io a lui men cara e men gradita;,"in me aumentate, io divenni per lui meno cara e"
4289,"e volse i passi suoi per via non vera,",meno gradita; e rivolse i suoi passi su una strada
4290,"imagini di ben seguendo false,","sbagliata, seguendo false immagini di bene terreno,"
4291,che nulla promession rendono intera.,che non mantengono mai interamente le promesse.
4292,"Né l’impetrare ispirazion mi valse,",Né mi valse chiedere e ottenere  
4293,con le quali e in sogno e altrimenti,"per lui da Dio ispirazioni buone, con le quali in sogno"
4294,lo rivocai: sì poco a lui ne calse!,o in altri modi lo richiamai a me: tanto poco si curò di tutto questo! 
4295,"Tanto giù cadde, che tutti argomenti","Cadde tanto in basso, che tutti i rimedi per la sua salvezza "
4296,"a la salute sua eran già corti,","erano ormai insufficienti , eccetto quello di mostrargli "
4297,fuor che mostrarli le perdute genti.,le condizioni dei dannati .
4298,"Per questo visitai l’uscio d’i morti,","Per questa ragione varcai la soglia del regno dei morti, "
4299,"e a colui che l’ha qua sù condotto,",e a colui che lo ha guidato fin quassù  
4300,"li prieghi miei, piangendo, furon porti.","le mie preghiere, piangendo, furono rivolte ."
4301,"Alto fato di Dio sarebbe rotto,","Un alto decreto  di Dio sarebbe violato, "
4302,se Letè si passasse e tal vivanda,se si oltrepassasse il Letè e si gustasse la sua acqua 
4303,fosse gustata sanza alcuno scotto,così dolce  senza pagarne il prezzo  
4304,di pentimento che lagrime spanda».,con un pentimento così profondo da far versare molte lacrime».
4305,"«O tu che se’ di là dal fiume sacro»,","«O tu che sei al di là del sacro fiume »,"
4306,"volgendo suo parlare a me per punta,","riprese a dire Beatrice  rivolgendo a me direttamente  le sue parole,"
4307,"che pur per taglio m’era paruto acro,","che anche indirettamente  mi erano sembrate aspre,"
4308,"ricominciò, seguendo sanza cunta,",continuando senza indugio ; 
4309,"«dì, dì se questo è vero: a tanta accusa","«di’, di’ pure se questi fatti corrispondono a verità: "
4310,tua confession conviene esser congiunta».,è necessario che la tua confessione si accompagni a una tale accusa».
4311,"Era la mia virtù tanto confusa,",Le mie facoltà intellettuali  erano così
4312,"che la voce si mosse, e pria si spense","sconvolte, che la voce fece per uscire ,"
4313,che da li organi suoi fosse dischiusa.,ma si spense prima che si fosse liberata dalla gola e dalla bocca. 
4314,Poco sofferse; poi disse: «Che pense?,Per un poco lei sopportò; poi disse:
4315,Rispondi a me; ché le memorie triste,«Che pensi? Rispondimi; perché i ricordi delle colpe  
4316,in te non sono ancor da l’acqua offense».,in te non sono stati ancora cancellati  dall’acqua ».
4317,Confusione e paura insieme miste,Vergogna e paura operando insieme mi fecero emettere 
4318,"mi pinsero un tal «sì» fuor de la bocca,","fuori dalla bocca un «sì» tanto debole , "
4319,al quale intender fuor mestier le viste.,che per intenderlo fu necessario  usare gli occhi. 
4320,"Come balestro frange, quando scocca","Come la balestra, quando lascia partire il colpo "
4321,"da troppa tesa, la sua corda e l’arco,","con troppa tensione, spezza  la corda e l’arco, "
4322,"e con men foga l’asta il segno tocca,",e quindi la freccia  raggiunge il bersaglio  
4323,"sì scoppia’ io sottesso grave carco,","con minor forza, così scoppiai io sotto il grave peso , "
4324,"fuori sgorgando lagrime e sospiri,","facendo sgorgare lacrime e sospiri, "
4325,e la voce allentò per lo suo varco.,e la voce si affievolì uscendo dalla bocca .
4326,"Ond’ ella a me: «Per entro i mie’ disiri,","Sicché Beatrice: «Attraverso il desiderio di me ,"
4327,che ti menavano ad amar lo bene,che ti conduceva ad amare quel bene  
4328,"di là dal qual non è a che s’aspiri,","al di là del quale non esiste alcuna cosa a cui si possa aspirare, "
4329,quai fossi attraversati o quai catene,"quali fossati posti di traverso  o quali impedimenti trovasti,"
4330,"trovasti, per che del passare innanzi",per cui ti dovessi privare  della speranza di procedere oltre ? 
4331,dovessiti così spogliar la spene?,E quali godimenti e quali vantaggi  
4332,E quali agevolezze o quali avanzi,"ti si mostrarono nell’aspetto degli altri beni, "
4333,"ne la fronte de li altri si mostraro,",per cui dovessi  vagheggiarli andando  
4334,per che dovessi lor passeggiare anzi?».,su e giù dinanzi a essi?».
4335,"Dopo la tratta d’un sospiro amaro,",Dopo aver tratto dal petto  un amaro
4336,"a pena ebbi la voce che rispuose,","sospiro, a stento  riuscii a trovare la voce che"
4337,e le labbra a fatica la formaro.,"rispose, e le labbra la articolarono faticosamente in"
4338,Piangendo dissi: «Le presenti cose,parole. Piangendo risposi: «I beni terreni con i loro
4339,"col falso lor piacer volser miei passi,","falsi piaceri allontanarono  i miei passi , "
4340,tosto che ’l vostro viso si nascose».,non appena  il vostro volto si nascose».
4341,Ed ella: «Se tacessi o se negassi,"E Beatrice: «Se tacessi o se negassi la colpa che hai confessato, "
4342,"ciò che confessi, non fora men nota",questa non sarebbe meno evidente : 
4343,la colpa tua: da tal giudice sassi!,da un giudice come Dio è conosciuta ! 
4344,Ma quando scoppia de la propria gota,"Ma quando l’ammissione del peccato prorompe dalla bocca , "
4345,"l’accusa del peccato, in nostra corte",stessa del peccatore nel nostro tribunale la mola 
4346,rivolge sé contra ’l taglio la rota.,si rivolge contro il taglio della spada . 
4347,"Tuttavia, perché mo vergogna porte","Tuttavia, affinché ora  tu possa provare  vergogna "
4348,"del tuo errore, e perché altra volta,","della tua colpa, e affinché un’altra volta tu sia più forte"
4349,"udendo le serene, sie più forte,","quando ascolterai le voci seducenti delle sirene,"
4350,pon giù il seme del piangere e ascolta:,deponi le cause del tuo pianto e presta ascolto:
4351,sì udirai come in contraria parte,così sentirai come la mia morte 
4352,mover dovieti mia carne sepolta.,doveva spingerti  in direzione contraria a quella da te seguita.
4353,Mai non t’appresentò natura o arte,L’opera di Dio  e quella dell’uomo  
4354,"piacer, quanto le belle membra in ch’io","non ti presentarono mai una cosa tanto piacevole , "
4355,"rinchiusa fui, e che so’ ’n terra sparte;","quanto le belle membra in cui io fui rinchiusa, "
4356,e se ’l sommo piacer sì ti fallio,e che ora sono disfatte  in terra; 
4357,"per la mia morte, qual cosa mortale",e se la suprema bellezza venne così a mancarti 
4358,dovea poi trarre te nel suo disio?,"a causa della mia morte, quale altra cosa mortale doveva in seguito attirarti a desiderarla?"
4359,"Ben ti dovevi, per lo primo strale",Proprio in seguito al primo colpo  
4360,"de le cose fallaci, levar suso",ricevuto dalle cose caduche avresti dovuto
4361,di retro a me che non era più tale.,innalzarti seguendo me che non ero più tale. 
4362,"Non ti dovea gravar le penne in giuso,","Non avrebbe dovuto abbassare le tue ali verso terra, "
4363,"ad aspettar più colpo, o pargoletta","in attesa di più forti delusioni, né l’amore di una giovane , "
4364,o altra novità con sì breve uso.,né altre nuove esperienze di così breve durata.
4365,Novo augelletto due o tre aspetta;,L’uccellino appena nato  aspetta 
4366,ma dinanzi da li occhi d’i pennuti,due tre volte; ma davanti agli occhi degli uccelli adulti 
4367,rete si spiega indarno o si saetta».,si tendono invano le reti o si lanciano frecce ».
4368,"Quali fanciulli, vergognando, muti","Come i bambini, per vergogna, restano  "
4369,"con li occhi a terra stannosi, ascoltando","zitti con gli occhi a terra, ascoltando  e riconoscendosi "
4370,"e sé riconoscendo e ripentuti,","colpevoli e profondamente pentiti, così stavo io; "
4371,tal mi stav’ io; ed ella disse: «Quando,e Beatrice disse: «Dal momento che  solo ad ascoltare 
4372,"per udir se’ dolente, alza la barba,","le accuse sei così addolorato, solleva il mento , "
4373,e prenderai più doglia riguardando».,e guardandomi intensamente sentirai una sofferenza maggiore».
4374,Con men di resistenza si dibarba,Con minor resistenza si sradica 
4375,"robusto cerro, o vero al nostral vento","un robusto cerro, battuto dal vento che spira dalle nostre parti , "
4376,"o vero a quel de la terra di Iarba,","o da quello della terra di Iarba , "
4377,ch’io non levai al suo comando il mento;,di quella che dovetti vincere per sollevare il mento al suo comando; 
4378,"e quando per la barba il viso chiese,","e quando chiamò  il mio viso col nome barba, "
4379,ben conobbi il velen de l’argomento.,compresi bene l’ironia velenosa del concetto .
4380,"E come la mia faccia si distese,","E appena il mio volto si alzò , gli"
4381,posarsi quelle prime creature,occhi percepirono  che gli angeli  
4382,da loro aspersïon l’occhio comprese;,avevano smesso  di spargere fiori ; 
4383,"e le mie luci, ancor poco sicure,","e i miei occhi , ancora titubanti, "
4384,vider Beatrice volta in su la fiera,videro Beatrice rivolta verso il grifone  
4385,ch’è sola una persona in due nature.,che è una sola persona in due nature .
4386,Sotto ’l suo velo e oltre la rivera,"Sebbene velata e al di là del fiume, mi pareva "
4387,"vincer pariemi più sé stessa antica,","che superasse in bellezza la Beatrice di una volta ,"
4388,"vincer che l’altre qui, quand’ ella c’era.","assai più di quanto  le altre donne sulla terra ,"
4389,"Di penter sì mi punse ivi l’ortica,",quando era nel mondo. La bruciante puntura  del pentimento 
4390,che di tutte altre cose qual mi torse,"allora mi trafisse tanto, che quella fra tutte le altre cose "
4391,"più nel suo amor, più mi si fé nemica.","che più mi aveva attirato  con il suo piacere, più mi divenne odiosa. "
4392,"Tanta riconoscenza il cor mi morse,",Una tale consapevolezza mi strinse il cuore in una morsa
4393,"ch’io caddi vinto; e quale allora femmi,","che caddi privo di sensi; e come divenni allora, lo"
4394,salsi colei che la cagion mi porse.,"sa Beatrice, che fu causa del mio svenimento."
4395,"Poi, quando il cor virtù di fuor rendemmi,","Poi, quando il cuore restituì ai sensi la loro"
4396,la donna ch’io avea trovata sola,"forza vitale, vidi china su di me Matelda, la donna"
4397,"sopra me vidi, e dicea: «Tiemmi, tiemmi!».","che avevo incontrato tutta sola , e diceva:"
4398,"Tratto m’avea nel fiume infin la gola,","«Tieniti a me, tieniti a me!». Mi aveva immerso nel"
4399,e tirandosi me dietro sen giva,"fiume fino al collo, e trascinandomi dietro a sé se ne"
4400,sovresso l’acqua lieve come scola.,"andava sopra l’acqua, leggera come una navicella ."
4401,"Quando fui presso a la beata riva,",Quando fui giunto vicino alla riva dove
4402,"‘Asperges me’ sì dolcemente udissi,",stavano i beati  si udì dire: ‘Mi aspergerai’ 
4403,"che nol so rimembrar, non ch’io lo scriva.","così dolcemente, che non so ricordarlo, né tantomeno scriverlo. "
4404,La bella donna ne le braccia aprissi;,La bella donna aprì  le braccia e con esse 
4405,abbracciommi la testa e mi sommerse,mi cinse la testa e mi sommerse fino al punto  
4406,ove convenne ch’io l’acqua inghiottissi.,che io dovetti  inghiottire l’acqua.
4407,"Indi mi tolse, e bagnato m’offerse","Poi mi tolse dal fiume e, bagnato, mi fece entrare "
4408,dentro a la danza de le quattro belle;,nel cerchio formato dalla danze delle quattro belle donne;
4409,e ciascuna del braccio mi coperse.,e ciascuna di esse mi coprì il capo con il braccio.
4410,«Noi siam qui ninfe e nel ciel siamo stelle;,"«Noi qui ci manifestiamo come ninfe, ma nel cielo siamo stelle; "
4411,"pria che Beatrice discendesse al mondo,","prima che Beatrice discendesse nel mondo, fummo destinate a lei come ancelle. "
4412,fummo ordinate a lei per sue ancelle.,Ti condurremo  davanti ai suoi occhi;
4413,Merrenti a li occhi suoi; ma nel giocondo,ma a penetrare nella gioiosa luce che splende dentro di loro 
4414,lume ch’è dentro aguzzeranno i tuoi,"ti aguzzeranno gli occhi le tre donne alla destra del carro, "
4415,"le tre di là, che miran più profondo».",che vedono con maggior profondità».
4416,Così cantando cominciaro; e poi,Così cominciarono a cantare; poi mi condussero 
4417,"al petto del grifon seco menarmi,","con loro davanti al petto del grifone, "
4418,ove Beatrice stava volta a noi.,"dove stava Beatrice, rivolta verso di noi. "
4419,Disser: «Fa che le viste non risparmi;,Dissero: «Fa’ di non risparmiare gli sguardi; 
4420,posto t’avem dinanzi a li smeraldi,"ti abbiamo posto davanti a quegli occhi, lucenti come smeraldi, "
4421,ond’ Amor già ti trasse le sue armi».,dai quali Amore un tempo ti lanciò i suoi strali ».
4422,Mille disiri più che fiamma caldi,"Infiniti desideri, più ardenti di una fiamma,"
4423,"strinsermi li occhi a li occhi rilucenti,","mi spinsero gli occhi negli occhi splendenti di Beatrice, "
4424,che pur sopra ’l grifone stavan saldi.,che continuavano a stare fissi  sul grifone. 
4425,"Come in lo specchio il sol, non altrimenti","Come il sole nello specchio, non diversamente il grifone dalla duplice natura"
4426,"la doppia fiera dentro vi raggiava,","si rifletteva in loro, ora con gli atteggiamenti della natura umana,"
4427,"or con altri, or con altri reggimenti.",ora con quelli della divina . 
4428,"Pensa, lettor, s’io mi maravigliava,","Pensa, lettore, come mi meravigliavo,"
4429,"quando vedea la cosa in sé star queta,","vedendo la figura reale del grifone restare immobile,"
4430,e ne l’idolo suo si trasmutava.,e trasmutarsi nell'immagine specchiata  degli occhi di Beatrice.
4431,Mentre che piena di stupore e lieta,"Mentre la mia anima piena di stupore e lieta, "
4432,l’anima mia gustava di quel cibo,"assaporava quel cibo  che, "
4433,"che, saziando di sé, di sé asseta,","mentre appaga, suscita nuovo desiderio, "
4434,sé dimostrando di più alto tribo,"le altre tre donne, dimostrando nei loro atteggiamenti  "
4435,"ne li atti, l’altre tre si fero avanti,","di appartenere a un grado  più elevato, "
4436,danzando al loro angelico caribo.,"si fecero avanti, danzando al ritmo del loro angelico canto ."
4437,"«Volgi, Beatrice, volgi li occhi santi»,","La loro canzone diceva: «Rivolgi, Beatrice,"
4438,"era la sua canzone, «al tuo fedele","rivolgi gli occhi santi verso il tuo fedele che, per"
4439,"che, per vederti, ha mossi passi tanti!","vederti, si è impegnato in un così arduo cammino ! "
4440,Per grazia fa noi grazia che disvele,"Per tua grazia concedici  di rivelare a lui il tuo viso , "
4441,"a lui la bocca tua, sì che discerna",in modo che possa vedere  la seconda 
4442,la seconda bellezza che tu cele».,bellezza che nascondi ».
4443,"O isplendor di viva luce etterna,","O splendore della viva luce di Dio, "
4444,chi palido si fece sotto l’ombra,"quale poeta, anche se si è tanto consumato  all’ombra "
4445,"sì di Parnaso, o bevve in sua cisterna,","del monte Parnaso, o se ha bevuto alla fonte Castalia , "
4446,"che non paresse aver la mente ingombra,","non sembrerebbe avere la mente confusa ,"
4447,tentando a render te qual tu paresti,tentando di rappresentarti quale tu apparisti 
4448,"là dove armonizzando il ciel t’adombra,","là dove solo il cielo in perfetta armonia di bellezza, rispecchia il tuo fulgore , "
4449,quando ne l’aere aperto ti solvesti?,quando nell’aria aperta ti liberasti del velo ?
4450,Tant’ eran li occhi miei fissi e attenti,I miei occhi erano così intensamente fissi e attenti 
4451,"a disbramarsi la decenne sete,","a soddisfare  il decennale ardente desiderio ,"
4452,che li altri sensi m’eran tutti spenti.,che tutti gli altri sensi erano completamente inattivi. 
4453,Ed essi quinci e quindi avien parete,E gli stessi occhi erano come isolati dall’interesse 
4454,di non caler—così lo santo riso,per qualunque altro oggetto intorno  
4455,a sé traéli con l’antica rete!—;,– tanto il beato sorriso di Beatrice li attirava a sé
4456,quando per forza mi fu vòlto il viso,con la forza amorosa di un tempo ! –; 
4457,"ver’ la sinistra mia da quelle dee,",quando dovetti per necessità girare lo sguardo 
4458,perch’ io udi’ da loro un «Troppo fiso!»;,"verso il lato sinistro rivolto alle tre donne divine, "
4459,e la disposizion ch’a veder èe,poiché io udii una di loro dire: «Guardi troppo fissamente!»;
4460,"ne li occhi pur testé dal sol percossi,","e allora la capacità visiva, che c’è  nei nostri occhi non appena  abbagliati  dal sole, "
4461,sanza la vista alquanto esser mi fée.,mi lasciò per un po’ privo della vista.
4462,Ma poi ch’al poco il viso riformossi,Ma dopo che la vista riprese a percepire  
4463,(e dico ‘al poco’ per rispetto al molto,"la luce minore  ,"
4464,"sensibile onde a forza mi rimossi),",vidi che la processione mistica si era rivolta 
4465,vidi ’n sul braccio destro esser rivolto,"verso il lato destro, e ritornava indietro"
4466,"lo glorïoso essercito, e tornarsi",preceduta dai sette candelabri 
4467,col sole e con le sette fiamme al volto.,e con il sole davanti al volto.
4468,Come sotto li scudi per salvarsi,Come una schiera di soldati per salvarsi compie una manovra di conversione 
4469,"volgesi schiera, e sé gira col segno,","proteggendosi con gli scudi, e si gira insieme con l’insegna "
4470,prima che possa tutta in sé mutarsi;,prima che tutta la massa possa mutare direzione; 
4471,quella milizia del celeste regno,"così i ventiquattro seniori  che precedevano il corteo, "
4472,"che procedeva, tutta trapassonne",passarono tutti davanti a noi prima che
4473,pria che piegasse il carro il primo legno.,il carro girasse il suo timone . 
4474,"Indi a le rote si tornar le donne,","Poi le sette donne tornarono presso le ruote,"
4475,e ’l grifon mosse il benedetto carco,"e il grifone ricominciò a tirare  il carro benedetto,"
4476,"sì, che però nulla penna crollonne.",in modo tale però da non muovere nessuna penna delle ali.
4477,La bella donna che mi trasse al varco,La bella donna che mi aveva guidato nell’attraversare il Letè  e Stazio 
4478,e Stazio e io seguitavam la rota,"e io camminavamo vicino alla ruota, "
4479,che fé l’orbita sua con minore arco.,che  aveva descritto un arco minore.
4480,"Sì passeggiando l’alta selva vòta,","Così mentre percorrevamo lenti la fitta selva disabitata,"
4481,"colpa di quella ch’al serpente crese,","per colpa di colei che credette al serpente ,"
4482,temprava i passi un’angelica nota.,un canto angelico regolava il ritmo dei nostri passi.
4483,Forse in tre voli tanto spazio prese,Forse ci eravamo allontanati  di tanto spazio 
4484,"disfrenata saetta, quanto eramo",quanto ne suole percorrere  una freccia scoccata  
4485,"rimossi, quando Bëatrice scese.","in tre lanci , quando Beatrice scese dal carro. "
4486,Io senti’ mormorare a tutti «Adamo»;,"Sentii che tutti mormoravano «Adamo», poi si disposero "
4487,poi cerchiaro una pianta dispogliata,in cerchio intorno a una pianta completamente spoglia 
4488,di foglie e d’altra fronda in ciascun ramo.,di foglie e d’ogni altro germoglio in ogni ramo.
4489,"La coma sua, che tanto si dilata","La sua chioma , che diventa sempre più larga man mano "
4490,"più quanto più è sù, fora da l’Indi","che si innalza , sarebbe ammirata per"
4491,ne’ boschi lor per altezza ammirata.,la sua altezza dagli Indiani se fosse nei loro boschi.
4492,"«Beato se’, grifon, che non discindi","«Sei beato, grifone, perché non laceri  col becco "
4493,"col becco d’esto legno dolce al gusto,","questa pianta dolce al gusto, poiché chi lo assaggia "
4494,poscia che mal si torce il ventre quindi».,poi si contorce per il dolore al ventre». 
4495,Così dintorno a l’albero robusto,Così gridarono gli altri stando intorno al robusto albero; 
4496,gridaron li altri; e l’animal binato:,e l’animale dalla doppia natura : 
4497,«Sì si conserva il seme d’ogne giusto».,«In tal modo si mantiene saldo il principio di ogni giustizia». 
4498,"E vòlto al temo ch’elli avea tirato,","E rivolto al timone del carro che egli aveva trainato, "
4499,"trasselo al piè de la vedova frasca,",lo trasse alla base di quell’albero spoglio  
4500,e quel di lei a lei lasciò legato.,e lo lasciò legato a esso con un ramo della stessa pianta.
4501,"Come le nostre piante, quando casca","Come le piante terrene , quando si diffonde "
4502,giù la gran luce mischiata con quella,sul mondo la grande luce primaverile mescolata 
4503,"che raggia dietro a la celeste lasca,","con quella che splende subito dopo quella della costellazione dei Pesci  celesti , "
4504,"turgide fansi, e poi si rinovella","diventano gonfie di gemme , e poi ognuna di esse "
4505,"di suo color ciascuna, pria che ’l sole","rinnova il colore dei propri fiori, "
4506,giunga li suoi corsier sotto altra stella;,prima che il sole attacchi i suoi cavalli sotto un’altra costellazione ; 
4507,men che di rose e più che di vïole,così schiudendo fiori di un colore meno vivo 
4508,"colore aprendo, s’innovò la pianta,","di quello delle rose e più acceso di quello delle viole, "
4509,che prima avea le ramora sì sole.,"si rinnovò quella pianta, che in precedenza aveva i suoi rami  così spogli. "
4510,"Io non lo ’ntesi, né qui non si canta","Io non lo compresi, poiché qui sulla terra non si canta l’inno"
4511,"l’inno che quella gente allor cantaro,","che quelle persone cantarono allora, "
4512,né la nota soffersi tutta quanta.,né riuscii ad ascoltare fino in fondo il dolce canto.
4513,S’io potessi ritrar come assonnaro,Se potessi rappresentare come si chiusero nel sonno  
4514,"li occhi spietati udendo di Siringa,","gli occhi sempre vigili e crudeli  ascoltando la vicenda di Siringa, "
4515,li occhi a cui pur vegghiar costò sì caro;,quegli occhi che pagarono così caro l’ininterrotto vegliare ; 
4516,"come pintor che con essempro pinga,","come un pittore che dipinga ispirandosi a un modello ,"
4517,disegnerei com’ io m’addormentai;,"disegnerei come mi addormentai; ma chiunque voglia rappresenti, "
4518,ma qual vuol sia che l’assonnar ben finga.,"se può, come cedetti al sonno. "
4519,"Però trascorro a quando mi svegliai,","Perciò passo a quando mi svegliai, e dico subito "
4520,e dico ch’un splendor mi squarciò ’l velo,"che una viva e intensa luce squarciò il velo del mio sonno, "
4521,"del sonno, e un chiamar: «Surgi: che fai?».",e una voce mi chiamò: «Alzati: che fai?».
4522,Quali a veder de’ fioretti del melo,"Come  Pietro e Giovanni e Giacomo, "
4523,che del suo pome li angeli fa ghiotti,condotti a vedere i fiori di quel melo 
4524,"e perpetüe nozze fa nel cielo,",che rende gli angeli ghiotti dei suoi frutti 
4525,Pietro e Giovanni e Iacopo condotti,"e vinti dalla visione, ripresero coscienza   "
4526,"e vinti, ritornaro a la parola","al suono della parola , che risvegliò sonni "
4527,"da la qual furon maggior sonni rotti,","ben più profondi, e videro che la loro compagnia"
4528,e videro scemata loro scuola,"era diminuita  sia di Mosè sia di Elia, "
4529,"così di Moïsè come d’Elia,",e videro anche che il maestro aveva cambiato 
4530,e al maestro suo cangiata stola;,"vesti , così mi risvegliai io,"
4531,"tal torna’ io, e vidi quella pia","e vidi quella pia donna, "
4532,sovra me starsi che conducitrice,che prima aveva guidato 
4533,fu de’ miei passi lungo ’l fiume pria.,"i miei passi lungo il Letè, stare china su di me."
4534,E tutto in dubbio dissi: «Ov’ è Beatrice?».,E allora preoccupato dissi: «Dov’è Beatrice?». 
4535,Ond’ ella: «Vedi lei sotto la fronda,Per cui Matelda rispose: «Vedi che siede
4536,nova sedere in su la sua radice.,sulla radice sotto l’albero rinnovato di fronde. 
4537,Vedi la compagnia che la circonda:,Vedi la compagnia  che la circonda: 
4538,li altri dopo ’l grifon sen vanno suso,gli altri risalgono in cielo  dietro al grifone
4539,con più dolce canzone e più profonda».,intonando un canto più dolce e più espressivo».
4540,"E se più fu lo suo parlar diffuso,","E se Matelda aggiunse altro, non lo so,"
4541,"non so, però che già ne li occhi m’era","perché nei miei occhi c’era già l’immagine di Beatrice, "
4542,quella ch’ad altro intender m’avea chiuso.,che aveva precluso alla mia mente ogni altro intendimento. 
4543,"Sola sedeasi in su la terra vera,","Sedeva sola sulla terra nuda ,"
4544,come guardia lasciata lì del plaustro,come lasciata a guardia del carro 
4545,che legar vidi a la biforme fera.,che avevo visto legare all’albero dal biforme animale .
4546,In cerchio le facevan di sé claustro,"Le sette ninfe la circondavano poste in cerchio, "
4547,"le sette ninfe, con quei lumi in mano","tenendo in mano quei candelabri accesi,"
4548,che son sicuri d’Aquilone e d’Austro.,"che resistono sia ai venti del nord come l’Aquilone, che a quelli del sud come l’Austro."
4549,«Qui sarai tu poco tempo silvano;,«Tu starai qui nella selva  per poco tempo; 
4550,e sarai meco sanza fine cive,e poi starai con me in eterno cittadino  
4551,di quella Roma onde Cristo è romano.,di quella Roma celeste di cui è cittadino anche Cristo. 
4552,"Però, in pro del mondo che mal vive,","Perciò, a vantaggio del mondo che vive nel peccato , "
4553,"al carro tieni or li occhi, e quel che vedi,","tieni ora gli occhi fissi sul carro, e cura di scrivere quel che vedi, "
4554,"ritornato di là, fa che tu scrive».",quando sarai ritornato sulla terra ». 
4555,"Così Beatrice; e io, che tutto ai piedi","Così  Beatrice; e io, che ero del tutto disposto  "
4556,"d’i suoi comandamenti era divoto,","a obbedire umilmente  ai suoi ordini, "
4557,la mente e li occhi ov’ ella volle diedi.,rivolsi gli occhi e la mente dove ella mi aveva detto.
4558,Non scese mai con sì veloce moto,Un fulmine non si è mai precipitato da una densa nube 
4559,"foco di spessa nube, quando piove","con un movimento così veloce, quando piove da quelle regioni del cielo "
4560,"da quel confine che più va remoto,","che si estendono  più in alto delle altre, "
4561,com’ io vidi calar l’uccel di Giove,"come vidi piombare un’aquila, l’uccello sacro a Giove, "
4562,"per l’alber giù, rompendo de la scorza,","diretto contro l’albero, rompendone parte della corteccia,"
4563,non che d’i fiori e de le foglie nove;,oltre che parte dei fiori e delle fronde appena spuntate; 
4564,e ferì ’l carro di tutta sua forza;,e colpì il carro con tutta la sua forza; 
4565,"ond’ el piegò come nave in fortuna,","e questo si piegò come una nave in tempesta ,"
4566,"vinta da l’onda, or da poggia, or da orza.","che sopraffatta dai marosi  ora a destra , ora a sinistra ."
4567,Poscia vidi avventarsi ne la cuna,Poi vidi avventarsi contro il fondo 
4568,del trïunfal veiculo una volpe,"del carro trionfale una volpe, dalla cui magrezza si"
4569,che d’ogne pasto buon parea digiuna;,capiva che non si era mai nutrita di un buon pasto;
4570,"ma, riprendendo lei di laide colpe,","ma la mia donna, rinfacciandole le turpi colpe, "
4571,la donna mia la volse in tanta futa,la costrinse a ripiegare in una fuga  tanto rapida 
4572,quanto sofferser l’ossa sanza polpe.,quanto le consentiva il corpo ossuto e privo di carne.
4573,"Poscia per indi ond’ era pria venuta,","Dopo, dalla parte da cui era giunta in precedenza, "
4574,l’aguglia vidi scender giù ne l’arca,vidi calare di nuovo l’aquila nella parte centrale  del carro 
4575,del carro e lasciar lei di sé pennuta;,e lasciarla carica delle sue penne ;
4576,"e qual esce di cuor che si rammarca,","allora dal cielo si sentì uscire una voce, "
4577,tal voce uscì del cielo e cotal disse:,"come se uscisse da un cuore che si addolora, e disse così: "
4578,"«O navicella mia, com’ mal se’ carca!».","«O navicella mia, di quale cattiva merce ti sei caricata!»."
4579,Poi parve a me che la terra s’aprisse,Poi mi sembrò che la terra si aprisse tra le
4580,"tr’ambo le ruote, e vidi uscirne un drago","due ruote del carro, e vidi uscire un drago che"
4581,che per lo carro sù la coda fisse;,conficcò  la coda nel suo fondo trapassandolo; e
4582,"e come vespa che ritragge l’ago,","come la vespa che ritira il pungiglione, traendo a sé"
4583,"a sé traendo la coda maligna,","la sua coda malvagia, strappò una parte del fondo"
4584,"trasse del fondo, e gissen vago vago.","del carro, e si allontanò serpeggiando ."
4585,"Quel che rimase, come da gramigna","La parte rimasta del carro, come di gramigna"
4586,"vivace terra, da la piuma, offerta","si copre la fertile terra, delle piume dell’aquila, donate "
4587,"forse con intenzion sana e benigna,","forse con un’intenzione giusta e benevola, "
4588,"si ricoperse, e funne ricoperta","si ricoprì, e di queste penne furono ricoperte "
4589,"e l’una e l’altra rota e ’l temo, in tanto","l’una e l’altra ruota e il timone , in un tempo così breve "
4590,che più tiene un sospir la bocca aperta.,che ne occupa di più la bocca aperta a emettere un sospiro.
4591,Trasformato così ’l dificio santo,Così trasformato il carro  santo
4592,"mise fuor teste per le parti sue,","mise fuori delle teste da tutte le sue parti, "
4593,tre sovra ’l temo e una in ciascun canto.,tre sul timone e una in ciascuno degli angoli . 
4594,"Le prime eran cornute come bue,","Le prime tre erano fornite di corna come i buoi, mentre"
4595,ma le quattro un sol corno avean per fronte:,le altre quattro avevano un corno solo sulla fronte:
4596,simile mostro visto ancor non fue.,un simile mostro non si è ancora mai visto.
4597,"Sicura, quasi rocca in alto monte,","Con salda sicurezza, quasi come una rocca "
4598,seder sovresso una puttana sciolta,"posta su un alto monte, mi apparve seduta sul carro "
4599,m’apparve con le ciglia intorno pronte;,"una prostituta svestita , che guardava intorno"
4600,"e come perché non li fosse tolta,","con gli occhi invitanti; e come a vigilarla perché nessuno gliela rapisse, "
4601,vidi di costa a lei dritto un gigante;,Vidi accanto  a lei un gigante in piedi; 
4602,e basciavansi insieme alcuna volta.,e di tanto in tanto si baciavano l’un l’altra.
4603,Ma perché l’occhio cupido e vagante,Ma poiché essa rivolse a me i suoi occhi
4604,"a me rivolse, quel feroce drudo","carichi di desiderio e invitanti, quel suo crudele"
4605,la flagellò dal capo infin le piante;,amante  la frustò dalla testa ai piedi; 
4606,"poi, di sospetto pieno e d’ira crudo,","poi, pieno di sospetto e reso crudele dall’ira, "
4607,"disciolse il mostro, e trassel per la selva,","slegò il mostro, e lo trascinò per la selva, fino a quando  "
4608,tanto che sol di lei mi fece scudo,la selva stessa  mi impedì di vedere 
4609,a la puttana e a la nova belva.,più a lungo la prostituta e lo strano  mostro.
4610,"‘Deus, venerunt gentes’, alternando","Le donne cominciarono a cantare, piangendo,"
4611,"or tre or quattro dolce salmodia,","«O Dio, sono arrivate le genti», alternandosi nel soave "
4612,"le donne incominciaro, e lagrimando;",canto  le tre e le quattro; 
4613,"e Bëatrice, sospirosa e pia,","Beatrice, sospirando per il dolore e la pietà, le ascoltava, "
4614,"quelle ascoltava sì fatta, che poco","così trasfigurata, che poco più di lei dovette "
4615,più a la croce si cambiò Maria.,trasfigurarsi Maria ai piedi della croce.
4616,Ma poi che l’altre vergini dier loco,Ma dopo che le altre vergini diedero a lei 
4617,"a lei di dir, levata dritta in pè,","la possibilità  di parlare,"
4618,"rispuose, colorata come foco:","essa, drizzandosi in piedi, rispose con il volto infuocato "
4619,"‘Modicum, et non videbitis me;","dal rossore: «Poco tempo  passerà,"
4620,"et iterum, sorelle mie dilette,","e non mi vedrete più, o mie dilette sorelle, passerà"
4621,"modicum, et vos videbitis me’.",di nuovo poco tempo  e voi mi rivedrete ancora»
4622,"Poi le si mise innanzi tutte e sette,","Poi le precedette  tutte e sette e,"
4623,"e dopo sé, solo accennando, mosse","con un solo cenno d’invito, indusse a seguirla me, "
4624,me e la donna e ’l savio che ristette.,"Matelda e il saggio poeta , che era rimasto con me . "
4625,Così sen giva; e non credo che fosse,Così se ne andava; e non credo che avesse 
4626,"lo decimo suo passo in terra posto,","posto in terra  il decimo passo, "
4627,quando con li occhi li occhi mi percosse;,quando folgorò  i miei occhi con il suo sguardo;
4628,"e con tranquillo aspetto «Vien più tosto»,","e con aspetto sereno: «Cammina più rapidamente », "
4629,"mi disse, «tanto che, s’io parlo teco,","mi disse «in modo che, se io ti parlo, "
4630,ad ascoltarmi tu sie ben disposto».,tu possa intendermi meglio».
4631,"Sì com’ io fui, com’ io dovëa, seco,","Non appena le fui accanto , come era giusto dopo il suo invito , "
4632,"dissemi: «Frate, perché non t’attenti","mi disse: «Fratello, perché non ardisci  a farmi"
4633,a domandarmi omai venendo meco?».,"delle domande, visto che stai ormai camminando al mio fianco?»."
4634,Come a color che troppo reverenti,Come accade a coloro che parlando davanti 
4635,"dinanzi a suo maggior parlando sono,",ai loro superiori mantengono un’eccessiva reverenza
4636,"che non traggon la voce viva ai denti,","e non riescono a emettere un suono chiaro dalla bocca, "
4637,"avvenne a me, che sanza intero suono","così accadde a me, che con voce indecisa e debole "
4638,"incominciai: «Madonna, mia bisogna","cominciai a dire: «O Signora , voi conoscete , "
4639,"voi conoscete, e ciò ch’ad essa è buono».",e ciò che serve a soddisfarlo».
4640,Ed ella a me: «Da tema e da vergogna,"Ed essa mi rispose: «Desidero che tu ormai ti sciolga dal timore e dalla vergogna, "
4641,"voglio che tu omai ti disviluppe,","così da non parlarmi più confusamente, "
4642,sì che non parli più com’ om che sogna.,come un uomo che parli nel sonno. 
4643,"Sappi che ’l vaso che ’l serpente ruppe,","Sappi che il carro della Chiesa , che il serpente ruppe, "
4644,"fu e non è; ma chi n’ha colpa, creda",fu integro e ora non lo è più; ma il colpevole stia certo  
4645,che vendetta di Dio non teme suppe.,che la vendetta di Dio sarà inesorabile.
4646,Non sarà tutto tempo sanza reda,Non resterà per sempre senza eredi l’aquila
4647,"l’aguglia che lasciò le penne al carro,","che lasciò le penne sul carro, che per conseguenza"
4648,per che divenne mostro e poscia preda;,si trasformò prima in un mostro e poi in una preda;
4649,"ch’io veggio certamente, e però il narro,","poiché io vedo con certezza, e perciò sono in grado di predirlo , "
4650,"a darne tempo già stelle propinque,","già vicine le costellazioni che, libere da ogni ostacolo e impedimento ,"
4651,"secure d’ogn’ intoppo e d’ogne sbarro,",recheranno la stagione  in cui una persona
4652,"nel quale un cinquecento diece e cinque,","il cui nome sarà formato dai numeri cinquecento dieci e cinque, "
4653,"messo di Dio, anciderà la fuia","mandata da Dio, ucciderà quella usurpatrice ,"
4654,con quel gigante che con lei delinque.,insieme con quel gigante che pecca con lei.
4655,"E forse che la mia narrazion buia,","E può darsi che il mio discorso oscuro, come"
4656,"qual Temi e Sfinge, men ti persuade,","lo erano quelli di Temi e della Sfinge, non ti convinca,"
4657,perch’ a lor modo lo ’ntelletto attuia;,perché per come è posto  impedisce di
4658,"ma tosto fier li fatti le Naiade,",coglierne  il significato ; ma presto
4659,che solveranno questo enigma forte,gli avvenimenti diventeranno  le Naiadi che
4660,sanza danno di pecore o di biade.,"risolveranno questo difficile enigma, senza danni di greggi e di raccolti."
4661,"Tu nota; e sì come da me son porte,",Tu segna tutto nella tua memoria ; e
4662,così queste parole segna a’ vivi,"così come sono state dette  da me, esponi"
4663,del viver ch’è un correre a la morte., queste parole agli uomini che vivono la vita
4664,"E aggi a mente, quando tu le scrivi,","terrena, che è un rapido correre verso la morte. "
4665,di non celar qual hai vista la pianta,"E ricordati , quando tu le scriverai, di"
4666,ch’è or due volte dirubata quivi.,non nascondere come hai visto la pianta che ora è stata qui due volte spogliata.
4667,"Qualunque ruba quella o quella schianta,","Chi la deruba di qualcosa o ne spezza i rami , "
4668,"con bestemmia di fatto offende a Dio,","con atto sacrilego offende Dio, che la creò "
4669,che solo a l’uso suo la creò santa.,sacra perché servisse solo ai suoi fini.
4670,"Per morder quella, in pena e in disio","Per averne morso il frutto, la prima anima creata "
4671,cinquemilia anni e più l’anima prima,per più di cinquemila anni in pena e desiderio attese 
4672,bramò colui che ’l morso in sé punio.,"la venuta di Cristo, che espiò col suo sacrificio  quel peccato ."
4673,"Dorme lo ’ngegno tuo, se non estima","La tua intelligenza è veramente torpida, se"
4674,per singular cagione esser eccelsa,non valuta che questa pianta  è stata creata così alta  
4675,lei tanto e sì travolta ne la cima.,e così stranamente rivolta in senso contrario  nella cima.
4676,E se stati non fossero acqua d’Elsa,E se i pensieri mondani  non avessero prodotto
4677,"li pensier vani intorno a la tua mente,","nella tua mente le incrostazioni che produce l’acqua dell’Elsa, "
4678,"e ’l piacer loro un Piramo a la gelsa,",e il loro piacere non ti avesse oscurato come il sangue di Piramo 
4679,per tante circostanze solamente,"arrossò il gelso, avresti capito  solo da tali elementi "
4680,"la giustizia di Dio, ne l’interdetto,","che, per il divieto di toccarlo , l’albero simboleggia "
4681,conosceresti a l’arbor moralmente.,sotto l’aspetto morale la giustizia di Dio.
4682,Ma perch’ io veggio te ne lo ’ntelletto,"Ma poiché vedo che sei diventato insensibile  nell’intelletto,"
4683,"fatto di pietra e, impetrato, tinto,",e talmente pietrificato e confuso  
4684,"sì che t’abbaglia il lume del mio detto,","che la luce delle mie parole ti abbaglia, "
4685,"voglio anco, e se non scritto, almen dipinto,","voglio che porti via con te le mie parole, se non scritte, "
4686,che ’l te ne porti dentro a te per quello,"almeno dipinte dentro di te, per lo stesso motivo  "
4687,che si reca il bordon di palma cinto».,per cui si porta  il bastone cinto da un ramo di palma».
4688,"E io: «Sì come cera da suggello,",E io: «La mia mente ha ricevuto ora da voi un’impronta
4689,"che la figura impressa non trasmuta,","così profonda, come è impressa dal sigillo la cera,"
4690,segnato è or da voi lo mio cervello.,che non altera la figura impressa. Ma perché la vostra
4691,Ma perché tanto sovra mia veduta,parola così desiderata da me si innalza tanto al di
4692,"vostra parola disïata vola,","sopra della mia capacità di comprensione , "
4693,che più la perde quanto più s’aiuta?».,che quanto più si sforza di raggiungerla  tanto più le sfugge?».
4694,"«Perché conoschi», disse, «quella scuola","«Perché tu possa conoscere», rispose,"
4695,"c’hai seguitata, e veggi sua dottrina","«quella scuola che hai seguito, e veda come i suoi"
4696,come può seguitar la mia parola;,"insegnamenti siano insufficienti a penetrare i misteri della mia parola, "
4697,e veggi vostra via da la divina,e veda che la via della sapienza umana  si distanzia
4698,"distar cotanto, quanto si discorda","tanto da quella divina, quanto è lontana la terra dal Primo Mobile,"
4699,da terra il ciel che più alto festina».,il cielo più alto e più veloce».
4700,Ond’ io rispuosi lei: «Non mi ricorda,Allora io risposi a lei: «Non ricordo di essermi 
4701,"ch’i’ stranïasse me già mai da voi,","mai allontanato  da voi, né "
4702,né honne coscïenza che rimorda».,sento per questo un rimorso di coscienza». 
4703,"«E se tu ricordar non te ne puoi»,","Sorridendo rispose: «Ma se tu non puoi ricordartene, "
4704,"sorridendo rispuose, «or ti rammenta",ricorda almeno che oggi  hai bevuto l’acqua del Letè;
4705,come bevesti di Letè ancoi;,e se è vero che dalla presenza del fumo
4706,"e se dal fummo foco s’argomenta,","si deduce che c’è del fuoco, "
4707,cotesta oblivïon chiaro conchiude,questo tuo oblio dà la chiara dimostrazione 
4708,colpa ne la tua voglia altrove attenta.,"della colpa nella tua volontà, intenta ad altro che a me. "
4709,Veramente oramai saranno nude,"Ma d’ora in poi davvero le mie parole saranno semplici ,"
4710,"le mie parole, quanto converrassi",quanto sarà necessario renderle accessibili 
4711,quelle scovrire a la tua vista rude».,alla tua intelligenza rozza ».
4712,E più corusco e con più lenti passi,E il sole fattosi più fulgido  e muovendosi 
4713,"teneva il sole il cerchio di merigge,",più lentamente occupava il meridiano  
4714,"che qua e là, come li aspetti, fassi,","che si sposta  di qua e di là a seconda di chi lo guarda ,"
4715,"quando s’affisser, sì come s’affigge","quando, come si ferma  chi precede come guida "
4716,chi va dinanzi a gente per iscorta,"un gruppo di persone quando trova qualche novità o tracce di essa , "
4717,"se trova novitate o sue vestigge,",così si fermarono le sette donne ai margini
4718,"le sette donne al fin d’un’ombra smorta,","di una zona di tenue ombra, simile a quella gettata "
4719,qual sotto foglie verdi e rami nigri,"da un alto monte  sopra i suoi freschi corsi d’acqua, "
4720,sovra suoi freddi rivi l’alpe porta.,che scorrono sotto le fronde verdi e i rami scuri.
4721,Dinanzi ad esse Ëufratès e Tigri,Davanti a loro due fiumi come il Tigri e l’Eufrate
4722,"veder mi parve uscir d’una fontana,","mi parve di vedere uscire da una stessa fonte, "
4723,"e, quasi amici, dipartirsi pigri.","e poi, come due amici, separarsi lentamente."
4724,"«O luce, o gloria de la gente umana,","«O tu che sei luce e gloria dell’umanità,"
4725,che acqua è questa che qui si dispiega,che cosa è questo corso d’acqua che sgorga  
4726,da un principio e sé da sé lontana?».,qui da una sola sorgente e si allontana dividendosi?». 
4727,Per cotal priego detto mi fu: «Priega,A questa mia preghiera mi fu risposto:«Prega 
4728,"Matelda che ’l ti dica». E qui rispuose,","Matelda che te lo dica». Allora rispose, "
4729,"come fa chi da colpa si dislega,",come fa colui che si scagiona da una colpa
4730,la bella donna: «Questo e altre cose,la bella donna: «Questa e altre cose 
4731,dette li son per me; e son sicura,gli furono da me chiarite; e sono sicura 
4732,che l’acqua di Letè non gliel nascose».,che l’acqua del Letè non gliele ha cancellate».
4733,"E Bëatrice: «Forse maggior cura,","E Beatrice disse: «Forse la profonda attenzione , "
4734,"che spesse volte la memoria priva,","che spesso indebolisce  la memoria,"
4735,fatt’ ha la mente sua ne li occhi oscura.,ha reso ciechi gli occhi della sua mente. 
4736,Ma vedi Eünoè che là diriva:,Ma osserva l’Eunoè che scorre da quella parte: 
4737,"menalo ad esso, e come tu se’ usa,","conducilo a esso, e come sei solita"
4738,la tramortita sua virtù ravviva».,"fare, ridesta la sua memoria sopita »."
4739,"Come anima gentil, che non fa scusa,","Come un’anima nobile , che non"
4740,ma fa sua voglia de la voglia altrui,"cerca pretesti , ma accetta, facendola sua,"
4741,tosto che è per segno fuor dischiusa;,"la volontà degli altri, non appena è stata esternata"
4742,"così, poi che da essa preso fui,"," con qualche segno; così, dopo avermi"
4743,"la bella donna mossesi, e a Stazio","preso per mano, la bella donna si mosse, e a Stazio"
4744,donnescamente disse: «Vien con lui».,disse con grazia signorile : «Vieni con lui».
4745,"S’io avessi, lettor, più lungo spazio","Se io, lettore, avessi maggior spazio per scrivere, "
4746,"da scrivere, i’ pur cantere’ in parte","ancora canterei entro i miei limiti umani  la dolcezza di quell’acqua,"
4747,lo dolce ber che mai non m’avria sazio;,che non mi avrebbe mai saziato; ma poiché tutte le pagine 
4748,ma perché piene son tutte le carte,"destinate  a questa seconda cantica sono ormai complete, "
4749,"ordite a questa cantica seconda,",la misura imposta dall’arte poetica  
4750,non mi lascia più ir lo fren de l’arte.,non mi consente di proseguire  ancora. 
4751,Io ritornai da la santissima onda,"Io ritornai, dopo essermi immerso nella santissima acqua , "
4752,rifatto sì come piante novelle,"rinnovato così come rinascono le piante giovani, "
4753,"rinovellate di novella fronda,","rivestite di fronde nuove, puro e nella disposizione spirituale"
4754,puro e disposto a salire a le stelle.,di chi è degno di salire in cielo.
